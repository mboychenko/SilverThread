<br>    Prvi koraci u duhovnom smjeru su opisani u tvojim prethodnim knjigama. I prije nego što ispričam čitateljima o sljedećoj fazi dubljeg rada na sebi, te što je meditacija “Piramida“, prvo bih trebao pričati o jednostavnoj, ali korisnoj meditaciji, namijenjenoj poznavanju vaše četiri Suštine. Različiti narodi su je različito nazivali u različitim vremenima. Na primjer, u stara vremena su je Slaveni, puno prije dolaska kršćanstva i uvođenja ove religije u svijest ovog naroda, zvali Četverik, i to je bila jedna od osnovnih početnih praksi u procesu samousavršavanja na čovjekovom duhovnom putu...

<br>     <b>Anastasia: </b> Misliš li na meditaciju namijenjenu svjesnoj percepciji svoje četiri Suštine?! To je doista prilično učinkovita meditacija, sa svrhom spoznaje sebe, otkrivanja određene osobine svakodnevnog rada Suština i njihovih utjecaja na svijest kroz misli i emocionalna stanja.

<br>     <b>Rigden: </b> Ova jednostavna meditacija je u stvari prvi korak prema svjesnom upoznavanju sa svojim Suštinama. Dok ih svladava, čovjek uči, ne samo kontrolirati svoja emocionalna stanja, nego i razumjeti pravi uzrok njihova nastanka. U pravilu, u uobičajenom životu, čovjek ne primjećuje ili ne prati zašto je iznenada preplavljen raznim, promjenljivim poput vremenskih prilika, raspoloženjima i emocijama: ljutnja, agresija, lukavost praćena sebičnošću, strah ili iznenadna sjećanja na prošlost s njenim teretom negativnosti, i tako dalje. U najboljem slučaju, čovjek identificira takva stanja u sebi kao evidentnu manifestaciju Životinjske prirode, koja je već u potpunosti osvojila njenu svijest. On započinje patiti u ovom začaranom krugu misli i emocija, istodobno ih pojačavajući svojom pažnjom. Drugim riječima, čovjek nije pratio početne provokacije bočnih Suština. Dok ova meditacija pomaže u razvijanju vještina koje omogućuju ne samo pratiti taj proces, nego ga i zaustaviti na vrijeme; to jest, ukinuti ga prije nego što to stanje u potpunosti zahvati čovjeka. Dakle, ova meditacija nije samo vrlo djelotvorna, nego je i podjednako važna - posebno za početnike, lako ju je naučiti jer je slična psiho-tehnici.

<br>     <b>Svrha ove meditacije</b> je naučiti razumjeti trenutke aktiviranja svake od četiri Suštine, osjetiti ih duboko, prepoznati emocionalne navale koje prate ovu aktivaciju, a također razumjeti prirodu ispoljavanja različitih misli koje su nastale tim postupkom i koje kasnije utječu na promjenu raspoloženja.
<br>    Meditacija se izvodi u stojećem položaju. Meditant zamisli sebe kako stoji u središtu podnožja male četverostrane piramide; to jest smješten je u medijalnom središtu prostora
podijeljenog u obliku dijagonalnog križa, a svaki dio tog prostora će zapravo predstavljati polje jedne od četiri Suštine. Nešto ću pojasniti. Kvadratna baza piramide je uvjetno podijeljena dijagonalnim linijama; to jest u obliku slova “X“, dijagonalnim križem, na četiri jednaka dijela. Meditant se nalazi u središtu sjecišta crta križa, koje uvjetno dijele prostor oko osobe u četiri dijela koji imaju volumen. Ukratko, ispred meditant, kao i iza njega, i sa svake strane od njega postoje prostori u obliku trokuta. Ovako će otprilike izgledati polja četiriju Suština u ljudskom razumijevanju...

<br>    Sad ću odrediti lokaciju središta svake od Suština. Središta ovih Suština u trokutastim prostorima se nalaze otprilike na malo većoj udaljenosti od ruke ispružene u vodoravnom smjeru prema svakoj od četiri strane. Energetsko središte svake Suštine uvjetno predstavlja neku vrstu snopa, da tako kažem, koji oblikom i sastavom nalikuje lopti ili maloj sferi; figurativno rečeno, nešto kao plinski planet. Mala sfera simbolički je prikaz središta svake Suštine, da se bolje nauči i lakše shvati ova meditaciju. Zapravo, ovo je složena struktura. Takva figurativna usporedba sa sferom slična je opažanju ljudske strukture u prvoj dimenziji, kad izgleda kao točka. Ali iz najviše dimenzije ljudska struktura je već opažena, u svoj svojoj višedimenzionalnosti, kao složena energetska struktura. Ista je stvar sa središtima ovih Suština: one su uvjetno sfere za razumijevanje stanovnika trodimenzionalnog svijeta.

<br>     <i>Dakle, smirujemo svoje misli, emocije i tonemo u meditativno stanje. Disanje je uobičajeno i lako. Otvaramo ručne čakre, koje se nalaze u središtu dlanova. Udišemo, puštajući unutra Qi (Chi) energiju (energiju zraka) kroz čakre u dlanovima i podižemo je duž ruku do razine ramena. Dok izdišemo, pomičemo Qi (zračnu) energiju od ramena prema dolje, duž bočnih meridijana (koji se nalaze otprilike na stranama tijela) i spajamo dva toka u čakru “Hara“ (nalazi se približno tri širine prsta ispod pupka), ispunjavajući svoj donji trbuh ovom energijom kao zdjelu vodom. Zatim, nakon što je napunimo (neki će je ljudi mentalno zamisliti u prvim fazama, dok će drugi imati osjećaj lagane težine u donjem dijelu trbuha), premještamo nakupljenu energiju iz donjeg trbuha,prema kralježnici, u glavu, posebno u hipotalamičko područje međumozga („drevna struktura“mozga, koja se nalazi gotovo u središtu glave).</i> Ovo će mjesto (središte glave) biti vrsta medijalnog središta, kojem će se meditant neprestano „vraćati“ u ovoj meditaciji.

<br>     <b>Anastasia: </b> Ovdje bih željela spomenuti dvije zanimljive stvari o kojima si nam jednom pričao. Prvo, nije slučajnost da je punjenje hara čakre često povezano s punjenjem posude vodom. Kad se prevede s japanskog, riječ “hara“ znači “želudac.“ Dok je ranija sanskrtska riječ “harā“, kao što si rekao, predstavljena u drevnim indijskim traktatima kao jedno od imena vrhovne stvarajuće snage ženskog principa – božice Shakti. Voda i zdjela su, u kontekstu iskonskog znanja o čovjeku, imale alegorijsko značenje koje je ukazivalo na moći i procese koji djeluju u duhovnim praksama. Drugo, posebno u pogledu ove meditacije, tada si nam skrenuo pažnju na činjenicu da se meditant usredotočuje na disanje samo u početku, kao svakodnevni uobičajeni postupak, prije nego što ispuni donji trbuh energijom. Međutim, kasnije se njegova pažnja jednostavno prebacuje na energiju, koja se kreće duž kralježnice i na praćenje naknadnog procesa meditacije, dok se disanje već odvija prirodno, automatski. S vremenom su mi ta pojašnjenja pomogla da shvatim prve korake vezane za svladavanje ove meditacije.
    
<br>     <b>Rigden: </b> Točno. Tijekom meditacije disanje mora biti opušteno i prirodno, a sva pažnja mora se usredotočiti na procese koji se događaju ovog trenutka... Dakle, prirodno, na početku, kao i u bilo kojoj drugoj meditaciji, svi osjećaji moraju biti u ravnoteži, u stanju mira. U skladu s tim, i sve četiri Suštine čovjeka će biti u “neutralnom“, spokojnom stanju. Meditant ih osjeća istovremeno. Središta Suština su poput velikih kugli, sunca, planeta itd. – može ih se u početku zamisliti na bilo koji način. Tijekom vremena, tijekom prakticiranja ove meditacije, čovjek će naučiti osjećati kako djeluju u skladu s njegovim unutarnjim osjećajima. Stječući vlastito relevantno iskustvo, neće više biti potrebno imati te slike, započet će druga faza spoznavanja sebe.

<br>     <b>Anastasia: </b> Da, primijetila sam osobitost koja se temelji na mojem početnom iskustvu svladavanja duhovnih praksi: kada prvi put slušate kako napraviti novu meditaciju, “tisuću pitanja“ dolazi iz uma o tome kako točno to učiniti. Sad razumijem zašto uvijek daješ takve raznolike asocijativne usporedbe i pojašnjenja dok objašnjavaš novu meditaciju. Ovo su pojašnjenja za um, kako bi materijalni mozak mogao barem razumjeti nešto isprva i jednostavno shvatiti opću shemu meditacija. Drugim riječima, ovo je pokušaj objašnjavanja čovkeku (čija svijest trenutno djeluje u modu percepcije trodimenzionalnog prostora) onih pojava koje će se dogoditi za vrijeme meditacije, kad se njegova svijest prebaci na način opažanja druge dimenzije, točnije dijelova njegove strukture koji se nalazi u drugim dimenzijama. Uostalom, kad radite samu meditaciju, sve se ispostavlja vrlo jednostavno i jasno, jer to radite svojim najdubljim osjećajima. Štoviše, u izmijenjenom stanju svijesti, kada imate proširenu percepciju svijeta, tipična samoanaliza stanovnika trodimenzionalnog prostora je isključena.

<br>     <b>Rigden: </b> Bez sumnje su sve dimenzije međusobno povezane i utječu jedna na drugu. To također vrijedi za šest dimenzija u kojima se “višeslojna“ čovjekova energetska struktura nalazi. Da bi se razumjele pojave koje se odvijaju u dimenzijama višim od treće, čovjek treba meditativno iskustvo i stvarne promjene - barem u svom temeljnom svjetonazoru i svakodnevnom radu na sebi. Tek tada će moći shvatiti što svijet uistinu jest i koje tajne skriva u sebi. Kad čovjek stekne vlastito iskustvo, više ne treba “tisuće riječi“ ili različita objašnjenja iz uma; aluzija manifestacije ovog ili onog fenomena bit će mu dovoljna da je prepozna i razumije što se događa i kako.
<br>    Usput ću napomenuti još jedan podatak, kao materijal za razmišljanje o strukturama mozga koje su uključene u ovu meditaciju. Međumozak je svojevrsni skupljač svih vrsta osjetljivosti. Sudjeluje izravno u procesima regulacije pamćenja, spavanja, instinktivnog ponašanja, psihičkih reakcija, ispravljanja različitih vrsta osjetljivosti i tako dalje. Naprimjer, što predstavlja hipotalamus, koji je dio međumozga, težine samo oko 5 grama? Hipotalamus sadrži najvažnija središta vegetativnog živčanog sustava. Općenito, tamo se odvija koordinacija funkcija simpatičkog i parasimpatičkog centra vegetativnog živčanog sustava, na kojem se, može se reći, cijelo tijelo temelji. Hipotalamus kontrolira glavne procese homeostaze; to jest, podržava dinamičku ravnotežu unutarnjeg okruženja tijekom promjena vanjskih uvjeta pomoću koordiniranih reakcija. Osim toga, produžena moždina, između ostalog, sadrži i središte glavnog živca parasimpatičkog živčanog sustava, najdužeg od svih kranijalnih živaca – živac lutalac (nervus vagus), čije grane također sudjeluju u formiranju solarnog pleksusa.
<br>    Ali ... vratimo se meditaciji... <i>Iz središta mozga (uvjetnog, medijalnog središta), iz gorespomenutog hipotalamičkog područja međumozga, i dalje kroz određene točke glave, meditant nosi energiju (koja se akumulirala u “hara“ i pomaknula se kralježnicom do mozga) do središte svake Suštine. </i> Dakle, čovjek umjetno aktivira svoje Suštine, stvarajući tako u sebi različite početne emocionalne navale i istovremeno ih proučava.
<br>     <b>Zadatak meditanta</b> je naučiti prepoznati djelo svake njegove Suštine, čiji se rezultat očituje u svakodnevnom životu u određenim emocionalnim naletima i mislima. Pogledajmo detaljnije postupak interakcije nekog čovjeka sa svakom njegovom glavnom Suštinom tijekom meditacije.
<br>     <b>U početku čovjek radi s desnom Suštinom. </b>
<i>U procesu meditacije Qi energija ide od hipotalamičkog područja međumozga, kroz desnu amigdaloidnu jezgru smještenu duboko unutar temporalnog režnja mozga. Dalje, kroz točku koja se nalazi iznad desnog uha, energija ide izravno u sferično središte desne Suštine. </i>
<br>     Za one koji ne poznaju strukturu svog mozga napomenut ću da ljudski mozak sadrži dvije amigdaloidne jezgre, smještene na desnoj i na lijevoj strani. Ovo je vrlo zanimljiva subkortikalna struktura mozga, što je vezano uz formiranje različitih vrsta emocija.

<br>     <b>Anastasia: </b> Da, znanost je danas već svjesna činjenice da su amigdaloidne jezgre odgovorne za ljudsku sposobnost čitanja informacija s lica u okolini. Dakle, čovjek podsvjesno razumije kako se ti ljudi trenutno osjećaju. Ali sam mehanizam čitanja informacija znanstvenicima još uvijek nije posve jasan.

<br>     <b>Rigden: </b> Razumljivo, pošto je ovo čitanje, kao i mnoge druge funkcije amigdaloidnih jezgara, povezano s radom bočnih čovjekovih Suština u njegovoj energetskoj strukturi. U fizičkom tijelu, funkcije amigdaloidne jezgre povezane su s vegetativnim emocionalnim reakcijama, pripremom obrambenog ponašanja i motivacijom uvjetnog refleksnog ponašanja. Štoviše, danas je znanstveno utvrđeno da oštećenje amigdaloidne jezgre može uzrokovati djelomični nestanak strukture odgovorne za bijes i agresiju, kao i sjećanja na opasnost. Drugim riječima, to može dovesti do djelomičnog nestanka straha kod čovjeka, koji će ga izložiti stalnim opasnostima, kojih neće biti svjestan. Medicina je čak poznavala pokušaje liječenja strahova i nekontroliranih naleta agresije kirurškim putem, uništavanjem amigdaloidne jezgre. Želim reći da način ne opravdava uvijek sredstva za njegovo postizanje. Pobjeda nad sobom mnogo je važnija od bilo koje kirurške intervencije. Pogotovo jer čovjek još uvijek neće biti u stanju riješiti se svih svojih strahova i manifestacija Životinjske prirode. Zapravo, ljudsko tijelo nema „rezervnih dijelova“, tako da iz njega ništa ne smijete ukloniti, osim ako je prijeko potrebno.
<br>    Još par riječi o točki iznad uha. Ovo područje također ima strukture (koje su povezane s ljudskom strukturom na energetskoj razini) koje sudjeluju u procesu opažanja od strane čovjeka u izmijenjenom stanju svijesti u prostornim korelacijama... ili, točnije, njegove orijentacije u prostorima različitih dimenzija. U ovaj proces su također uključene četiri Suštine. Za ove Suštine prostor i vrijeme ne postoje na način na koji ih opaža stanovnik trodimenzionalnog prostora. Zahvaljujući upravo radu Suština, čovjek intuitivno shvaća točan osjećaj orijentacije u vremenu i prostoru.
<br>    Naravno, ranije ljudi nisu znali takve detalje o povezanosti ljudske energetske strukture i fizičke strukture mozga. Ipak, oni koji su prakticirali ovu meditaciju u davnim vremenima, činili su to jednako uspješno. Drevni su ljudi u ovoj fazi meditacije jednostavno zamislili „dah vjetra“ koji prolazi najprije kroz središte glave, a zatim kroz vanjske točke do specifičnih mjesta u prostoru, zahvaljujući kojima su se tamo odvile određene radnje. Na primjer, u drevnim ruskim duhovnim praksama ovaj je proces predstavljen kao okretanje vrtloga, kao kontakt s majstorima četiri vjetra, koja su bila obdarena svojstvima četiri godišnja doba: zime, ljeta, jeseni i proljeća (posljednje, obdareno karakteristikama prednje Suštine, bilo je cijenjeno najviše od starih Slavena).</i>

<br>     <b>Anastasia: </b> Hoćeš reći da čovjek ne mora temeljito poznavati strukturu mozga za dobro izvođenje ove meditacije?

<br>     <b>Rigden: </b> Da, ali za sveukupni intelektualni razvoj ovo znanje je korisno... Naposljetku, praktično iskustvo meditacije može se jednostavno koristiti u svakodnevnom životu, promatranjem početnih procesa pojave negativnih misli i emocija, kako bi se na vrijeme spriječio njihov nepoželjni razvoj. Na kraju, ovaj postupak rada na sebi postaje navika, poput npr. hodanja. Uostalom, isprva čovjek uči držati ravnotežu, zatim pomicati noge i tada taj proces postaje dio dnevne navike. Kao rezultat toga, čovjek više ne obraća pažnju kako se kreće u prostoru. Jednostavno koristi rezultat svog ranijeg rada da bi obavljao određene svakodnevne zadatke. Isto se odnosi na iskustvo prakticiranja ove meditacije. Kontrolom nastanka ili porasta svojih emocionalnih stanja u svakom danu, čovjek čuva svoju pažnju i životnu energiju za značajnije duhovne zadatke. Bez takve kontrole obično nesvjesno rasipa energiju na programe i volju Životinjskog uma, dopuštajući negativnim mislima i emocijama da dominiraju u njegovoj svijesti.
<br>     <b>Dakle, evo kako se vrši unutarnji rad sa središtem desne Suštine. </b> Obično, u svojoj svakodnevici, čovjek ne primjećuje da se njegove Suštine aktiviraju, iako sigurno osjeća rezultat takve aktivacije. Kad bočne Suštine počnu djelovati, raspoloženje čovjeka se može naglo promijeniti, štoviše, bez ikakva očitog razloga. Čovjek postaje depresivan ili osjeća strah, razočaranje, tugu, ili ga preplavi apatija, ili započinje izranjati agresija, dugotrajni gnjev i tako dalje. Zašto se to događa? Jer se bočne Suštine aktiviraju; u ovom slučaju to je desna Suština. Zatim, Suština pokreće formiranje misli koje odgovaraju ovom emocionalnom naletu i zarobljavaju pažnju čovjeka. Poput vještog manipulatora, hvata ga u trenutku preosjetljivosti, da tako kažem, “nudeći“ mu izbor različitih verzija misli, iako u jednom istom emotivnom tonu.
<br>    Drugim riječima, kada Životinjska priroda dominira u čovjekui, bočne Suštine u svom uobičajenom načinu rada izazivaju takve emocionalne nalete u Osobnosti. Što takvi naleti znače za ljudski mozak? Oni su u osnovi vrsta koda koji aktivira određene blokove memorije, koja pohranjuje nekad stečeno iskustvo takvih mentalnih briga, emocija i stanja. Otvorivši memorijska “spremišta“ i privukavši pažnju čovjeka svojim sadržajem, bočne Suštine tako povlače čovjeka u negativno stanje. Zatim ide postupak jačanja raspoloženja u ovom smjeru, svojevrsna petlja s istim mislima.
<br>    Kao rezultat toga, čovjek sam, svojim izborom primjene snage pozornosti, troši životnu energiju na misli Životinjske prirode, na taj način njegujući jednu ili drugu svoju Suštinu, koja je pokrenula ovu emocionalnu navalu. A Suština sa svoje strane jača utjecaj na čovjeka kroz vlastiti izvor pažnje. Dakle, iako se čini da čovjek želio pobjeći od takvog, na primjer, depresivnog ili agresivnog stanja, u stvarnosti, on ih se jednostavno ne može riješiti. Zašto? Jer je već dozvolio to stanje u sebi, svojim izborom - razmatranjem misli koje su ga zapetljale u ovo stanje. I ne može ga napustiti, jer se zapravo ne želi odreći tih negativnih misli, ignorirati ih u svojoj svijesti i izbjegavati ih u budućnosti jer duboko utječu na ponos, megalomaniju, osjećaj vlastitog značenja ili drugog “pribora za juhu“ standardnog repertoara Životinjske prirode.
<br>    Kad Životinjska priroda dominira u čovjekovoj svijesti, bočne Suštine neprestano pokušavaju odvratiti pažnju Osobnosti od glavne stvari - fokusiranja na duhovno oslobođenje. Ako uzmemo ovaj često ponavljajući proces tijekom cijelog života, onda se ispostavi da takve “sitnice“ psihološkog pretjeranog samooptuživanja neprestano odvraćaju čovjekovu pažnju od postizanja glavnog cilja njegova života. Štoviše, doprinose činjenici da čovjek padne u iluziju postojanja i ne shvati pravi razlog zašto zapravo živi ovdje i sada, u ovim uvjetima, zašto je “zatvoren“ u ovom privremenom, smrtnom tijelu. Nažalost, često se događa da život leti vrlo brzo, a osoba čovjek uopće nema vremena shvatiti zašto se zapravo rodio, na što je snaga njegove pozornosti potrošena te na koje je detalje i sitnice (prazne želje, prepirke, borbe za vodstvo i tako dalje) protratio svoju dragocjenu rezervu životne energije.

<br>     <b>Anastasia: </b> Da, ranije bih često doživljavala petlju misli i briga u vezi s tim, takav neprimjetan, ili bolje rečeno, uobičajen za mene, fokus pažnje na neke prazne sitnice života, ogorčenje, razočaranje, agresiju ili zadovoljstvo osjećajem samoznačenja, što se u tom trenutku činilo vrlo važno za mene. Ali kasnije sam shvatila da je glavno za mene bilo da znam sebe i svoju prirodu, kako bih shvatila u pravo vrijeme što mi se točno događa i kako spriječiti ili prilagoditi taj proces. Kako si nekad savjetovao, u praksi, ono što pomaže odustati od ove „sitničavosti postojanja“ je globalni pogled iz perspektive Promatrača Duhovne prirode, stvarno razumijevanje prolaznosti života i prioritet određenih pitanja za naše istinsko ja, odnosno za našu Duhovnu prirodu.

<br>     <b>Rigden: </b> Jednostavno, prošireno stanje svijesti... To je točno. Suženo stanje svijesti je upravo tipično za rad Životinjske prirode, da tako kažem, “materijalizacije“ nečije svijesti. Naprimjer, zašto nastaje depresija? Zbog aktivnosti desne Suštine. U takvim slučajevima čovjek se pokušava osamiti, pobjeći od društva; kako kažu, cviliti u samoći. I ako se takav stereotipni utjecaj nastavi dovoljno dugo, čak može dovesti čovjeka do samoubojstva, što je ono što kanduci koriste. Ovdje neće pomoći antidepresivi! Kakva može biti situacija potpomognuta kemijskim tvarima koje utječu samo na procese grube materije trodimenzionalnog svijeta, ako cijela poanta govori o sličnom utjecaju koji se događa na razini suptilnih energija? S druge strane, sasvim je unutar moći svakog čovjeka da zaustavi te pojave u sebi. Nije to tako teško ako se, naravno, zna kako.
<br>    Ali vratimo se samoj meditacijskoj tehnici... <i>Dakle, meditant udahne i izdahne, energija ide iz središta glave („drevne strukture“ mozga), kroz točku koja se nalazi iznad desnog uha, do sfernog središta njegove desne Suštine. Sferično središte</i> <b>desne Suštine počinje se rotirati u smjeru suprotnom od kazaljke na satu. </b>Dopusti mi naglasiti da se pokret središta desne i lijeve Suštine događa suprotno od kazaljke na satu. To je jednostavna fizika. Ideja čovjeka da se okreće u smjeru kazaljke na satu već je njegova igra mašte. U početku se okretanje sfere u smjeru suprotnom od kazaljke na satu događa na razini mašte. Ali nakon toga meditant počinje osjećati i rotaciju ovog središta i jasan osjećaj “sfere“ desne Suštine kao guste i vruće.
<br>    Na taj način čovjek umjetno aktivira središte desne Suštine. Potonja započinje svoj uobičajeni rad, onaj koji se događa kada Životinjska priroda dominira u svijesti pojedinca. Svaki je čovjek imao trenutke u životu kad, dok doživljava strah ili veliku zabrinutost, osjeća groznicu, ili suprotno, osjeća preveliku hladnoću. Fiziolozi ovo pripisuju reakciji vegetativnog sustava. Priroda ovog fenomena leži mnogo dublje - na razini fizike nevidljivog svijeta.
<br>    Dakle, cilj meditanta je osjećati različite emocionalne navale, tipične za rad ove Suštine, kako bi ih kasnije prepoznao u svakodnevnim osjećajima i zaustavio ih na samom početku. Tijekom ove meditacije čovjek, s jedne strane, stalno iznova doživljava čitav raspon senzacija, a s druge strane promatra situaciju u početnoj fazi, kao Promatrač iz Duhovne prirode. To jest, on vidi aktiviranje životinjske prirode skrivene od njega u uobičajenoj dnevnoj rutini; da se tako izrazim, kao pripremu za ofenzivu, za napad. Drugim riječima, meditant prati situaciju: koji određeni emocionalni naleti pokreću nastanak okrutnog stanja svijesti, koji osjećaji tada nastaju, koje misli bude bijes i agresiju, koje životne epizode i asocijacije nastaju s tim u vezi i tako dalje. Sve se to događa kroz ponovno proživljavanje ovog negativnog stanja. Naravno, senzacije teško da će biti ugodne. Isprva, pojavit će se osjećaj blage tjeskobe; onda ljutnja, agresija, ili se može pojaviti strah, ili stanje potištenosti, ili osjećaj ljutnje iz prošlosti. Što više energije (“Qi“ tijekom disanja) čovjek stavi u centar desne Suštine, više topline će osjetiti iz ove sfere i negativni osjećaji postat će jači.

<br>     <b>Anastasia: </b> Treba spomenuti da ljudi koji obavljaju ovu meditaciju prvi put često naprave sljedeće greške. Znajući kakva se manifestacija neugodnih emocija očekuje (a svi su obično svjesni svojih „kostura u ormaru“), u prvim fazama učenja meditacije se mogu blokirati od takvih emocija, svjesno ili podsvjesno. Kao rezultat toga, u svom prvom pokušaju ljudi praktički ništa ne osjećaju, ili u najboljem slučaju, osjećaju toplinu ili hladnoću iz samih središta sfera tijekom rotacije.

<br>     <b>Rigden: </b> To je točno. Kad čovjek razumije da će uskoro doživjeti neugodno stanje, može podsvjesno blokirati očitovanje tih osjećaja. Životinjska priroda ne voli se odreći svojih ključnih pozicija. Meditant toga treba biti svjestan i pokušati meditaciju učiniti marljivo koliko je to moguće i ne sudjelovati u propuštanju vremena uljuljkujući se u lažni osjećaj sigurnosti, s vjerojatnom misli: “Ja sam tako dobar duhovan pojedinac i sa mnom se ne događa ništa negativno.“
<br>    Ova meditacija se izvodi kako bi čovjek mogao zapravo osjetiti ta stanja na fizičkoj i psihološkoj razini, osjetiti one emocionalne navale koje svaka njegova Suština stvara. Tako će naučiti prepoznati baš taj trenutak početka napada svoje Životinjske prirode, pojavu ovih emocionalnih naleta, njihov utjecaj i manifestaciju u svakodnevnom životu. Počet će razumijevati “gdje je korijen zla“ i negativno stanje, koje se iznenada ispralo s njega. On će naučiti otkriti i prepoznati to stanje u sebi i, najvažnije, kontrolirati i spriječiti takve napade, kao i situacije od loših prema gorima. I ako tijekom praktičnog učenja ove meditacije, umjesto da stvarno radi na sebi, čovjek bude lijen ili jednostavno pronađe utjehu u iluziji svoje megalomanije, tada će to biti vrlo teško za njega u svakodnevnom životu. Jer Životinjska priroda će biti u potpunosti spremna koristiti cijeli tajni arsenal, dok čovjek neće znati kako se tome oduprijeti.
<br>    Mnogi ljudi u takvim slučajevima sve ove napade na svoje vanjske okolnosti pripisuju drugim ljudima, dakle samo pojačavaju nekontroliranu aktivnost svoje Životinjske prirode. Ali vrijeme prolazi, ljudi i okolnosti se mijenjaju u životu, dok napadi ostaju isti. Zašto? Jer svi su problemi unutar čovjeka. Kako čovjek upoznaje sebe, rješava se svojih mentalnih problema. Uzrok nije u vanjskom, nego u unutarnjem. Dok učiš o sebi, moraš naučiti razumjeti i ljude oko sebe, što znači naučiti biti ljubazan.

<br>     <b>Anastasia: </b> Nepobitna je činjenica: kad se promijeniš, promijeni se također i tvoj stav prema svijetu oko tebe... Da, velika je razlika između onoga što čovjek očekuje u svojim idejama koje dolaze iz uma na početku vježbanja tehnika meditacije i što se događa u stvarnosti. To je kao u primjeru s limunom. Ako čovjek zamisli limun, u najboljem slučaju to može izazvati pojačano slinjenje. Ali ako ga okusi, imat će čitav niz senzacija.

<br>     <b>Rigden: </b> Tako je, ovdje je ista stvar: ne treba samo zamišljati hipotetičku prisutnost ovih emocija, nego ih osjetiti. Ali vratimo se samoj meditaciji. <i>Nakon što je meditant osjetio utjecaj svoje desne Suštine, ponovno smiruje misli i osjećaje. Tu je vrlo važno naučiti: čovjek mentalno zaustavlja kretanje ovoga rotirajućeg sfernog središta desne Suštine. </i> U prvim fazama učenja može zamisliti taj postupak kako mu se sviđa; na primjer, da mentalno zaustavi okretanje ove sfere “rukom“ ili misaonom naredbom. <i>Onda se meditant, kao Promatrač, vraća na uvjetno središte u svojoj glavi. Eto, još jednom osjeća stanje mira i tišine, neutralan položaj sve četiri Suštine istovremeno. </i> U ovom trenutku zaostali se fenomeni mogu još uvijek osjetiti, što će se očitovati i na fizičkoj razini, kao neugodna toplina iz desne sfere (kao iz vatre) i na razini osjetilno-emocionalnih naleta, kao što su na primjer ljutnja i razdraženost. Ova pozadina nakon nekog vremena brzo blijedi, čim čovjek namjerno preusmjeri pozornost na sljedeće procese meditacije.

<br>     <b>Anastasia: </b> Da, jedna je stvar savjesno vrtjeti ovu sferu, ali važnije je naučiti je zaustaviti. Znam iz praktičnog iskustva da u svakodnevnom životu, dok čovjek ne svlada i ne počne primjećivati početak napada Životinjske prirode, važno mu je barem naučiti spriječiti njegov daljnji razvoj. To jest, jednom kad primijeti već očitu manifestaciju Životinjske prirode, onda bar ne bi trebao usredotočiti svoju pozornost na jačanje opsesivnih emocija, osjećaja i misli. Drugim riječima, ne smije se uključiti u ovaj proces, potaknut Životinjskom prirodom, ili sudjelovati u toj borbi protiv sebe, na štetu vlastite moći i resursa.

<br>     <b>Rigden: </b> To je istina. <b>Svaka bitka započinje na bojištu ljudskog uma. Onaj koji može ukrotiti svoj bijes je poput mudraca koji je pobijedio u svojoj bitci prije njezina početka... </b> Dakle, sljedeća faza meditacije. <i>Nakon što je meditant ponovno uspostavio stanje unutarnje smirenosti, opet preusmjerava svoju pozornost na disanje i ponavlja shemu početka meditacije; odnosno osjeća “hara“ (donji trbuh) Qi energijom kroz čakre ruke. Zatim ponovo pokreće ovu energiju duž kralježnice do drevnog središta mozga (uvjetnog medijalnog središta). Ali sada usmjerava energiju iz ovog središta na lijevu stranu amigdaloidne jezgre, kroz točku koja se nalazi iznad lijevog uha, u sfernom središtu lijeve Suštine. A onda</i> <b>počinje raditi sa svojom lijevom Suštinom</b>, <i>umjetno rotirajući središte lijeve Suštine</i> <b>u suprotnom smjeru od kazaljke na satu</b>
<i>usredotočenjem pažnje i misli. </i> Zadatak je osjetiti početak aktiviranja ove Suštine, koje emocionalne navale generira, koje stvaraju odgovarajuće raspoloženje.
<br>    U pravilu, čovjek dobiva sljedeći raspon naleta: <b>osjećaj lažnog ponosa</b>, samoljublje, iskušenje, pojačan libido, želju za tajnom moći nad drugima i tako dalje. Mogu se pojaviti odgovarajuće slike povezane s tim osjećajima, s megalomanijom, nedostatkom suzdržavanja, seksualnim željama iz perspektive dominacije “alfa mužjaka“ (ili “alfa ženke“), takozvane požude utemeljene na egocentrizmu, pohlepi, želji za posjedovanjem nekoga ili nečega. Za vrijeme rotacije središta desne Suštine može se osjetiti toplina, zatim tijekom rotacije sferičnog središta lijeve Suštine moći će se osjetiti sve veći osjećaj hladnoće koja dolazi iz nje.
<br>     <i>Nakon što je doživio sve emocionalne navale svoje lijeve Suštine, meditant ponovno smiruje svoje emocije, mentalno zaustavlja rotaciju sfernog središta ove Suštine. Zatim se kao Promatrač vraća uvjetnom medijalnom središtu svoje svijesti (do neutralnog položaja). Usredotočuje se na stanje mirnoće i tišine te osjeća neutralan položaj sve četiri Suštine istovremeno.
</i> Fiziološki osjećaj hladnoće, zaostale neugodne emocije i osjećaji koji nastaju djelovanjem lijeve Suštine mogu još uvijek neko vrijeme „vršiti pozadinsku aktivnost“.
<br>    Nakon toga meditant nastavlja s proučavanjem emocionalnih naleta nastalih <b>stražnjom Suštinom</b>. Da bi to činio, on prvo <i>preusmjeri svoju pozornost na disanje i usredotočava se na proces ispunjavanja “hare“; zatim pažnju okrene na kretanje Qi energije iz “hare“, duž kralježnice u drevno središte mozga (uvjetno medijalno središte). Međutim, sada on već usmjerava Qi energiju preko okcipitalnog područja do sfernog središta stražnje Suštine, aktivirajući ovaj centar.
</i> Skrećem vam pažnju na činjenicu da se sferno središte stražnje Suštine može okretati u različitim smjerovima: u oba smjera - desno (u smjeru kazaljke na satu) i lijevo (u smjeru suprotnom od kazaljke na satu). To ovisi o osjećajima koji se pojavljuju (koji nastaju u sjećanju ili koji dominiraju u tom trenutku). Obično su povezani s nekim prošlim iskustvom, značajnim emocionalnim naletom tijekom dominacije nad ovom ili onom Suštinom. To se iskustvo izravno povezuje s aktiviranjem određene Suštine u tom trenutku, najčešće lijeve ili desne (u tom slučaju rotacija sfernog središta stražnje Suštine ići će suprotno od smjera kazaljke na satu) ili prednje Suštine (u ovom slučaju sferno središte stražnje Suštine će se okretati u smjeru kazaljke na satu). To mogu biti osjećaji iz prošlosti ili sadašnjosti čovjeka, ili razne vizije, ovisno o snazi emocionalnih navala iz prošlosti. Osjećaji koji dolaze iz središta stražnje Suštine također mogu biti različiti, od smrtonosne hladnoće, do niza toplih, ugodnih senzacija.
<br>    Usput, nakon intenzivnog okretanja sfernog središta stražnje Suštine u smjeru suprotnom od kazaljke na satu, ono što je stvoreno su, recimo to tako, povoljni uvjeti za dominaciju materijalnog razmišljanja. Ovo je puka fizika višedimenzionalne ljudske strukture. Okretanje suprotno od smjera kazaljke na satu sferičnog središta stražnje Suštine gotovo uvijek stvara osjećaj čežnje, beznađa, bezvrijednosti i skepticizma; generira misli tipa “ti nisi nitko i ostat ćeš nitko do smrti“, prolaznosti vremena i propasti. Međutim, ako se sferno središte stražnje Suštine počelo vrtjeti u smjeru kazaljke na satu, to, u pravilu, aktivira doživljaj emocionalnih naleta stvorenih od prednje Suštine. Potonja je povezana s Dušom i duhovnim razvojem čovjeka. U ovom slučaju posve različiti osjećaji nastaju iz stražnje Suštine. Dosta često, kada meditant prakticira ovu meditaciju, dok je u takvom “uzvišenom stanju“, kao da je “izbačen“ iz stražnje Suštine prema prednjoj i meditacija se nastavlja s potpuno drugačijom kvalitetom. Ali, za sada govorimo o standardnoj shemi, prema kojoj, <i>nakon rada sa stražnjom Suštinom, čovjek također zaustavlja okretanje ovog sfernog središta i vraća se, svojom sviješću, do svog uvjetnog medijalnog središta glave. Opet smiruje misli i osjećaje, vraća stanje mira, tišine i neutralnog osjećaja svih četiriju Suština istovremeno. </i>
<br>     <b>Tada meditant nastavlja raditi s prednjom Suštinom. </b>
    Ovo je naugodnijii dio meditacije. <i>Isprva, kao i obično, preusmjeravamo pažnju na disanje, ponavljajući shemu punjenja “hare“ Qi energijom, kroz čakre na dlanovima i kasnije kretanje ove energije duž kralježnice u drevno središte mozga (uvjetno medijalno središte). Samo što sada Qi energija ide iz središta drevnog mozga, kroz točku koja se nalazi u sredini između obrva, u sferičnom središtu prednje Suštine. </i>
<br>     <i>Koncentriramo se na sferno središte prednje Suštine, rotirajući ga</i> <b>u smjeru kazaljke na satu.</b>. <i>U ovom trenutku netko će osjetiti jasnu povezanost s područjem solarnog pleksusa ili, bolje rečeno, sa središtem ljudske energetske strukture - Dušom.
</i> Što se tiče osjećaja, dogodit će se nalet energije, osjet utjehe, ugodne topline, radosti, odvojenosti od materijalnog svijeta i kontakt s duhovnim svijetom. Što se središte prednje Suštine jače vrti, jača će biti ispunjenost tim osjećajima. To je kao neka vrsta emocionalnog oduška za čovjeka. U ovoj meditaciji je važno raditi s prednjom Suštinom nakon svih drugih, kako bi se steklo stanje stabilnosti, uravnoteženosti raspoloženja i stvaranja duhovnog naleta. S ovim sveobuhvatnim, blaženim stanjem proširene percepcije meditant, ne samo da ostavlja ovu meditaciju, nego ga i čuva u svom uobičajenom stanju svijesti. U ovoj meditaciji, baš kao i u životu, važno je ne samo prekinuti negativnu aktivaciju stražnje i bočnih Suština, nego i naučiti aktivirati svoju prednju Suštinu te se pravovremeno prebaciti na pozitivno stanje svijesti i razmišljanje. 
<br>    Meditant ovu meditaciju završava, kao i obično, naredbom samom sebi: “Udahni, izdahni, stisni i otpusti šake snažno.“ Ova meditacija traje 20-30 minuta. U prvim fazama će nekima trebati malo duže. Može se raditi ujutro i navečer ili tijekom dana – kad je zgodno. Pomaže u kontroli protoka misli i osjećaja, razumijevanja sebe i svojih emocionalnih stanja. Važno je ne samo naučiti samu tehniku, nego i prepoznati spontano nastale emocionalne nalete tijekom uobičajenog dana. Dok vježba ovu meditaciju, čovjek će moći vidjeti djelotvornost u svakodnevnom životu, nakon što nauči razumjeti koja od njegovih Suština izaziva ovaj ili onaj emocionalni i osjetilni nalet. Napokon će moći pravodobno prekinuti negativan tok, zaustavljanjem aktiviranja središta stražnje i bočnih Suština te prijeći na prednju Suštinu, do pozitivnog emocionalnog naleta i odgovarajućeg raspoloženja i razmišljanja.
<br>    Ova meditacija je korak do daljnjeg razvoja i postizanja značajnijih duhovnih ciljeva. To je samo alat, da se čovjek nauči kontrolirati, umjesto da ga kontrolira Životinjska priroda. Zahvaljujući ovoj meditaciji čovjek se nauči lako orijentirati u svojim osjećajima i emocionalnim navalama, baš poput dobrog glazbenika, za koga je dovoljno samo vidjeti note da bi shvatio kakva je melodija i kako će zvučati. U svakodnevnom životu takva kontrola pomaže čovjeku održati dominaciju Duhovne prirode i naviku življenja kao ljudskog bića, prema svojoj savjesti, kako kažu, da se uvijek bude u dobroj formi.

<br>     <b>Anastasia: </b>…Čak i što se tiče ove meditacije, kada je čovjek fokusiran na ozbiljni, svakodnevni rad na sebi, na svoj vlastiti duhovni razvoj, općenito, ako uči biti na kvalitativno različitom valu percepcije, tada će njegove Suštine početi raditi drugačije. One će se jednostavno češće prebacivati na novi način rada ove dominantne percepcije, manifestirajući, zapravo, svoje druge kvalitete i sposobnosti, uključujući takozvane izvanredne sposobnosti čovjeka. Kao što su napisali u drevnim indijskim traktatima: “Djelujte, ali odričite se plodova svoga rada!“ Odnosno, djelujte nesebično, ne iz samoljublja.
<br>    Po mojem mišljenju ova meditacija sadrži vrlo važan aspekt razumijevanja prirode čovjeka i njegove složene strukture. Meditacija omogućava razumijevanje iz osobnog iskustva misterioznog procesa pojave emocionalnih naleta i ljudskih misli. Uostalom, kemijski i fizički procesi u mozgu već su posljedica “primarnog ezoosmosa“, to jest početnog udara energije. Sjećam se tvoje izvrsne asocijativne usporedbe funkcije međumozga s vrstom prijamnika koji pretvara fluktuacije energije (signale koji dolaze iz Suština) u suptilnu materiju osjećaja i emocija.

<br>     <b>Rigden: </b> Ako su asocijacije povezane s tehnologijom prikladnije za razumijevanje ovog postupka, onda sigurno mogu dati i takve primjere. Radi jednostavnosti razumijevanja, funkcija drevnih struktura mozga se može figurativno usporediti s televizorom (usput, riječ televizija potječe od grčke riječi “tele“ što znači “daleko“ i latinske riječi “visor“, što znači “promatrač“, a “viso“ znači “izgledam“, “vid“). Ili, još bolje, s katodnom cijevi (kinetoskopom) u TV prijamniku koja pretvara električne i svjetlosne signale, nevidljive ljudskom oku, u vidljive slike unutar raspona frekvencija koje opažamo.
<br>    U međumozgu, baš kao i u glavnim blokovima analognog kineskopa televizora, nalazi se, figurativno rečeno, vlastiti prijamnik signala. Po svojim funkcijama je uvjetno sličan drugom uređaju televizora – biraču kanala, koji ne samo da pojačava, već i izdvaja signal odgovarajućeg potrebnog “kanala“, a zatim ga pretvara u standardnu srednju frekvenciju. Osim toga, postoje, asocijativno gledano, određene „jedinice za dekodiranje signala“, „detektor zvuka i video signala“, „pojačalo srednjih frekvencija“, „pojačalo audio snage“ i „katodna cijev“. To jest, ista fizika, ali na razini suptilnih energetskih procesa koji se odvijaju u ljudskom mikrokozmosu i njegovoj složenoj strukturi.
<br>    Međumozak je jedan od pretvarača energije u grubu materiju. A Suštine se mogu usporediti s televizijskim tornjevima koji emitiraju svoje programe na raznim kanalima, uz pomoć svojih prijenosnih antena. Uzmimo, naprimjer, lijevu, desnu, i stražnju Suštinu. Za njih je pažnja nekog čovjeka njihovim programima, govoreći tehničkim jezikom, “jedinica za napajanje“, “pojačalo napona okomitog i vodoravnog otklona”, pojačalo slikovnih kanala u obliku iluzija nametnutih čovjeku i daljinski upravljač za upravljanje čovjekom i njegovim raspoloženjem. Pa makar se triler o vlastitom ponosu pojavljuje u glavi čovjeka, ili horor film napravljen iz njegovih vlastitih strahova, ili melodrama naslovljena “Zid plača o izgubljenoj prošlosti“. Odnosno, ove Suštine će vrlo vješto nacrtati svaku vjerojatnu iluziju, “napraviti planinu od humka“ i natjerati čovjka da duboko doživljava različite negativne emocije, koristeći svoju, toliko vrijednu za duhovni razvoj, pažnju.
<br>    Međutim, ako se čovjek prebaci na percipiranje “televizijske emisije“ svoje prednje Suštine, bit će u stanju vidjeti i osjetiti potpuno drugačiju percepciju svijeta, onu koja je korisna za njegov duhovni rast. Naprimjer, “dokumentarni film“ o stvarnom životu i o unutarnjem duhovnom svijetu koji se ogleda u vanjskom. Zahvaljujući takvu kontaktu i empatiji, Osobnost prima snažan pozitivan naboj, koji joj omogućava koncentraciju sve pažnje u duhovnom smjeru. Istina je da će se, nakon takva “filma“, redovni ljudski život činiti kao čista gluma. Dakle, samo ovisi o čovjeku, čemu će dati pažnju u glavi i koje signale će primiti i pojačati. Figurativno rečeno, čovjek u svojim vlastitim rukama drži, ne samo daljinski upravljač svog “televizora“, već također mogućnost kontrole svih “televizijskih tornjeva“, zajedno s TV i radio kompanijama.
<br>    Štoviše, zahvaljujući ovoj tehnici meditacije, čovjek će moći razumjeti i sebe i druge ljude. Kad si u stanju jasno prepoznati u sebi trenutke povezane s aktiviranjem ove ili one Suštine, također ćeš lako osjetiti skriveni utjecaj drugih ljudi na tebe. Kako? Naprimjer, razgovaraš s čovjekom ili slušaš određene informacije na televiziji ili radiju. U trenutku razgovora ili primanja informacije iz vanjskog izvora, jednostavno se usredotočiš na svoj neutralni srednji položaj, kao Promatrač okružen svojim četirima Suštinama. Ili, bolje rečeno, uđeš u stanje Promatrača koji je odvojen od okolnosti i pronađeš u sebi koje su Suštine aktivirane ovom informacijom. Uostalom, osim verbalne razmjene informacija među ljudima, postoji i interakcija njihovih Suština. Zahvaljujući takvu praćenju utjecaja ovih informacija na tebe, shvatit ćeš što je bio izvorni emocionalni temelj toga i zapravo u koju skrivenu svrhu je to iskomunicirano. Na primjer, ako tvoj sugovornik govori laži ili te vara, tvoja će lijeva Suština sigurno biti aktivirana. Ako ti izaziva agresiju, središte tvoje desne Suštine počet će se vrtjeti. A ako se u tebi probudi nalet pozitivnih emocija, ljubavi i dobrote, onda se aktivira tvoja prednja Suština. Dakle, možeš pratiti stvarnu situaciju, a ne iluziju koja ti se neprestano nameće iz vidljivog i nevidljivog svijeta u svrhu kontroliranje tvoje svijesti.

<br>     <b>Anastasia: </b> Da, ako mnogi ljudi svladaju ovu meditacijsku tehniku, potreba da se lažemo i kontroliramo jedni druge će nestati u društvu. To neće imati smisla, jer znat ćemo istinu jedni o drugima.

<br>     <b>Rigden: </b> Tako je. Ali to će se dogoditi samo ako se većina ljudi u društvu poželi promijeniti na bolje. Tada će čovječanstvo imati šansu u potpunosti slijediti drugačiji, kvalitativno novi način civiliziranog duhovnog razvoja. Ali što će suvremeno čovječanstvo odabrati – to je pitanje. Na kraju krajeva, ta je tehnika meditacije i prije davana ljudima. Štoviše, dovedena je u život društva u različita vremena. Ne bih rekao da je dana u detalje, ali to je bilo sasvim razumljivo za razmišljanje ljudi tih dana. Ali, ljudi su ljudi, a mnogi od njih, nažalost, uživaju u modernizaciji i komplikaciji čistog znanja i jednostavne istine. Unatoč tome, odjeci ove prakse još uvijek se mogu naći u tajnom znanju različitih naroda svijeta. Samo što je to danas do apsurda kamuflirano u rituale popraćene pjevanjem, plesom i u pomodne emisije s tamburinima i bubnjevima. Sve se to izvodi u svrhu “prelaska“ u izmijenjeno stanje svijesti za “učenika“ ili “svećenika“ i slušanja “govorećeg duha“ s desne ili lijeve strane, i tako dalje. Iako, radeći ovu praksu u čistom obliku, takve složenosti nisu potrebne - to je sve ljudsko, površno. Ovdje u prvim fazama jednostavno naučite podesiti percepciju svijesti te pratiti i kontrolirati svoja stanja. Kasnije jednostavno postoje radni trenuci... Općenito govoreći, trebao bih napomenuti da su od davnina takve osnovne duhovne prakse, povezane s temeljnim znanjem i ljudskim duhovnim rastom, u pravilu zabilježene <i>u određenim znakovima i simbolima... </i>
