<br>     <b>Anastasia: </b> Tako se događa i u životu. U praksi sam se već više puta susrela sa slučajevima kada čovjek pokušava napraviti čitav niz različitih meditacija, ali ne želi promijeniti sebe, tvrdoglavo ostajući egocentričan želeći zadovoljiti svoj vlastiti značaj u svemu i steći osobnu moć nad svime. Takve ljude često posjećuju sumnja, ponos i nerazumijevanje jednostavnih istina. Ali, vidjela sam i druge, one koji pokušavaju raditi svaki dan na sebi. Oni dobivaju u potpunosti različite rezultate istih meditacija. Dok teže biti ljudi svakog dana, razvijajući se i radeći duhovne prakse, počinju razumijevati tiho znanje, stjecanje prave vjere. U ime takvih ljudi, koji su duhovno marljivi, bila bih ti zahvalna kad bi pričao o jednoj od osnovnih meditacija – “Piramidi“.

<br>     <b>Rigden: </b> U tom pogledu postoji mudrost s drevnog Istoka: ako je jedan čovjek tijekom života pobijedio mnoge ljude mnogo puta u bitkama, a drugi čovjek je pobijedio samo sebe, potonji je ostvario veću pobjedu od prvog. Jer, za čovjeka je mnogo važnije da pobijedi sebe nego sve ostale ljude.

<br>    Nadam se da će, s obzirom na već dostupna saznanja, ljudi bolje razumjeti meditaciju „Piramida“. Dakle, kao što sam već spomenuo, iz perspektive promatrača viših dimenzija, ljudska struktura ne izgleda onako kako izgleda u trodimenzionalnom svijetu (s rukama, nogama, glavom i trupom). Izgleda kao kompleksni oblik koji više od svega podsjeća na četverostranu krnju piramidu s odvojenim vrhom. Tako je, naravno, ako odaberemo najbližu asocijaciju razumljivu za razmišljanje stanovnika trodimenzionalnog svijeta. Zahvaljujući meditaciji “Piramida“ čovjek može osjetiti svoju energetsku strukturu povezanu s četiri Suštine, proširiti svoju percepciju i, što je najvažnije, osjetiti svoju dušu.
<br>    Preporučljivo je raditi <b> meditaciju “Piramida“ </b> sjedeći u položaju lotosa ili jednostavno prekriženih nogu u “indijanskom stilu“, stavljajući ruke na koljena, s dlanovima prema dolje. Međutim, ako iz nekog razloga čovjek nije u mogućnosti sjediti u tom položaju duže vrijeme, ova meditacija može se raditi, naprimjer, sjedeći na stolici. Važan je unutarnji, duhovni proces koji se odvija u čovjeku, više nego položaj tijela.

<br>     <i>Zatvorimo oči, smirimo se, opustimo tijelo, oslobodimo um od misli, svih naših briga i uzrujavanja. Općenito, u potpunosti ulazimo u izmijenjeno stanje svijesti - meditaciju. U stanju meditacije započinjemo s ispitivanjem svoje energetske strukture povezane s četiri Suštine. Odnosno, potrebno je od perspektive promatrača, smještenog unutar odrezanog vrha piramide, osjetiti Suštine s desne, lijeve, stražnje i prednje strane, kao “žive strane“ krnje piramide.</i> Ove strane od fizičkog su tijela čovjeka udaljene otprilike jednu dužinu ruke.

<br>     <b>Anastasia: </b> Figurativno rečeno, na dužini ruke ispred meditirajuće osobe postoji živo energetsko polje, uvjetno rečeno u obliku prednjeg zida krnje piramide. Isto je s obiju strana i straga. Ta polja tvore osnovicu četverokuta, u čijoj se sredini nalazi čovjek koji meditira sjedeći u položaju lotosa.

<br>     <b>Rigden: </b> Da. Ove su četiri Suštine poput graničara našeg energetskog polja ili, drugim riječima, našeg osobnog prostora. Što je osobni prostor? Između fizičkog tijela i četiri Suštine postoji prostor koji se kreće od kritičnih 7 centimetara do 1 metra. Osobni prostor izgleda kao ovalni prostor sa zamagljenim obrisom (u drevnim su ga vremenima zvali - “jaje“ ili “riblji mjehur“), volumena većeg od ljudskog tijela. U pravilu, u tajnom pisanju oznaka i simbola uvjetno je označen simbolom ovala.

<br>    Reći ću samo da je osobni prostor svakog pojedinca nestabilan; stalno se mijenja u određenim granicama svog volumena. To ovisi o mnogim čimbenicima, čak i o promjeni raspoloženja pojedinca. Ali, obično ljudi to ne primjećuju i ne razumiju jer ne vide svojim fizičkim vidom, a kamoli da ga kontroliraju, i posljedično, da kontroliraju svoja stanja. Ali, to sad nije tema. Vrijedi napomenuti da se raspodjela energije u čovjekovoj piramidalnoj strukturi malo razlikuje od onoga kako bi ga čovjek shvatio iz perspektive promatrača treće ili četvrte dimenzije – kroz energetske meridijane tijela, ruku i nogu. Ovdje se energije raspoređuju na presjecima piramide, u skladu s fizikom i geometrijom prostora viših dimenzija.

<br>    Dakle, uvjetne strane skraćene piramide su naše četiri Suštine. Duša je zatvorena usred ove strukture u svojevrsnoj svjetlosnoj čahuri. Nalazi se otprilike u donjoj trećini strukture, a ako upotrebljavate fizičko tijelo kao referentnu točku, tada je na razini solarnog pleksusa i gornjeg dijela trbuha. Usput, na Istoku je od davnina <i> duša </i> u čahuri simbolično prikazivana kao <i> biser u školjci. </i> Bio je to simbol ljudskog duhovnog razvoja, skriven od oka unutar svoje strukture. Bilo je to čudo preporoda. Njegova sedefasta bjelina simbolizirala je duhovnu čistoću, mudrost, savršenstvo i sveto znanje. Treba napomenuti da je ova asocijativna usporedba duše s biserom primijećena u svim religijama svijeta. Za hinduse i budiste biser je slika duhovnog prosvjetljenja. Kršćani kombiniraju „neprocjenjivi biser iz vode krštenja” s pojmom duše i Majke Božje te njezine duhovne čistoće. Islam sadrži legendu da je biser jedno od imena Boga i da na drugom svijetu biseri oblikuju kugle oko svetih duša. Takve asocijacije su dijelom povezane s duhovnim vidom, jer čovjek koji meditira tijekom određenih duhovnih praksi ponekad <i> opazi procese koji se odvijaju u području gdje je smještena duša, koju povezuje s blistavošću, igrom jarkog svjetla koje dolazi iz duše, što liči na sjaj i svjetlucanje sedefastog bisera na suncu.</i>

<br>     <b>Anastasia: </b> Opet si dao dobru asocijaciju kada si opisivao školjku duše tijekom reinkarnacije, ona izgleda kao prelijevajuća prevlaka na mjehuriću sapunice. Znanje o tome zapisala sam u <u> knjizi Ezoosmos </u>.

<br>     <b>Rigden: </b> Tako je... Sad kad smo nacrtali ljudsku strukturu kao krnju piramidu, krenimo dalje prema vrhu, koji je odvojen od baze. Na ovom mjestu, na uvjetnom vrhu piramide, koji se nalazi iznad ljudske glave, rađaju se misli. To je otprilike pola metra od vrha glave (udaljenost je približna jer je individualna). Tako izgleda energetska struktura običnog čovjeka u razumijevanju građanina trodimenzionalnog svijeta. Izgleda kao četverostrana krnja piramida s uvjetno odvojenim vrhom.

<br>    Ali vratimo se tehnici ove meditacije... <i>Dakle, potrebno je osjetiti sve četiri Suštine. </i> Ovaj osjećaj je kao da te okružuju četiri potpuno različita čovjeka koji stoje blizu. Ako zatvoriš oči i opustiš se, možeš osjetiti njihovu prisutnost kao određeni pritisak na svoj osobni prostor.<i> Nakon što smo osjetili četiri Suštine, prelazimo na vrh piramide. Tamo promatramo primarni proces “formiranja“ naših različitih misli (koji se kasnije transformiraju kroz centre kakodemona i agathodemona, koje si spomenula u knjizi „Ptice i kamen“; moglo bi se reći da oni pribavljaju materijalne značajke), kako se te energije pojavljuju, način njihova kretanja, interakciju i blokiranje. Razlikujemo njihov utjecaj; jednostavno rečeno, pratimo sve te procese i onda ih, ili smirujemo, ili potpuno izdvajamo naš um od njih.

<br>    Tada napuštamo vrh piramide, krećemo se prema gore, i dosežemo razinu promatrača odvojenog od materijalnog svijeta.</i> Drugim riječima, dižemo se iznad misli, iznad materije i stižemo do stanja odvojenosti od zemaljskog, od onoga što nas, na ovaj ili onaj način, kao osobnost veže za materiju. Često u ranim fazama ovladavanja ovom meditacijom pomaže zamisliti da osoba koja meditira ide svojom sviješću izvan svoje piramidalne strukture, lebdeći i promatrajući je iz ptičje perspektive. Koristeći suvremene asocijacije, svijest se na ovoj visini nalazi kao u vakuumu, bez gravitacije. Ovo stanje promatrača duhovne prirode pomaže dobiti potpunu unutarnju tišinu, prošireno stanje svijesti, nepristranost samog procesa promatranja od tekućih procesa, pomaže odvajanju uma iz materijalnog tijela i misli te pomaže istražiti energetsku strukturu iz perspektive nove vizije. <i>Zatim, ostajemo u tom stanju svijesti i izvana promatramo svoju piramidalnu strukturu i dušu zatvorenu u njoj.</i>

<br>    Zatim slijedi najvažniji dio meditacije. Uzimamo najbolji mogući izravni pristup svijesti (osobnosti) prema duši i to radimo na razini najdubljih osjećaja. Odnosno, uranjamo u sebe (kao promatrač) kroz vrh piramide, kroz unutarnju energetsku strukturu piramide u središte - dušu. </i> U ovoj fazi meditacije mozak često daje asocijativnu percepciju kao da čovjek roni, poput ronjenja u vodi, ali bez pritiska tipičnog za ovaj fizički proces. Tijekom takva uranjanja, ljudi koji su sami po sebi vrlo osjetljivi na energetske procese, posebice oni s dobro razvijenom intuitivnom percepcijom, primjećuju čak i faze postupnog prebacivanje načina rada svoje svijesti na nove razine osjetilne percepcije, koje su im prethodno bile nepoznate.

<br>    Dakle, potrebno je doći što je moguće bliže užarenoj čahuri u središtu piramide, gdje je smještena ova čestica iz duhovnog svijeta. A onda do dodirivanja na razini najdubljih osjećaja. Naravno, nemoguće je da osoba u potpunosti osjeti dušu i shvati njenu duhovnu dubinu dok duhovno ne sazrije i sjedini se s njom. Ali, čak i taj dodir osjećaja započinje stvarati stanje koje budisti, naprimjer, nazivaju dodirom Nirvane, a drugi ljudi opisuju kao stanje dobrote, božanskog blaženstva, postizanja sklada i slično.

<br>    Zahvaljujući ovoj meditaciji moguće je bolje razumjeti sebe i svoju složenu višedimenzionalnu strukturu te postati svjesni činjenice da se mnoge misli pojavljuju i nestaju, ne po našoj vlastitoj “volji“, ali možemo ih promatrati i utjecati na njih, odvojiti naš um od njih i blokirati ih. Najvažnije je da ovom meditacijom čovjek kao osobnost dobije iskustvo, ne samo osjećaja božanske prisutnosti, već i veze sa svojom dušom, da razvija vještine stalnog stupanja u kontakt s njom i u praksi shvati da je duša glavni i najvažniji dio cijele čovjekove strukture. Duša si ti, ali pravi ti. Oko nje je izgrađena energetska struktura u šest dimenzija. Ovom meditacijom čovjek stječe iskustvo posve drugačije percepcije stvarnosti i uči opažati sebe iz perspektive promatrača duhovne prirode.

<br>    Trajanje ove meditacije je individualno, baš kao s bilo kojom drugom duhovnom praksom. Za početak, preporučujem da je radite 20 minuta. Moglo bi se raditi jednom dnevno ili nekoliko puta na dan, kako vam je draže. Glavno je raditi temeljito. Kasnije se vrijeme meditacije može povećati, na primjer do 30 minuta. Ali opet, najvažniji dio ovog postupka nije trajanje, već upravo unutarnji osjećaji i razvoj duboke duhovne povezanosti osjećaja s dušom.

<br>     <b>Anastasia: </b> Ova meditacija je zaista jedinstvena. Mogu reći iz osobnog iskustva da postoji značajna razlika u osjećajima kada tek počinjete učiti ovu duhovnu vježbu i kad već imate iskustva s njom. U početku mi se sama tehnika činila neobičnom, jer mi je razumijevanje kako izvršiti duhovnu praksu, recimo u „geometriji prostora“, bilo novo. Napokon, nije uključivala nikakav rad s čakrama ili osjećaj kretanja energije duž energetskih meridijana u tijelu i slično, na što sam u tom trenutku već bila naviknuta. Ali, to je ono što je čini zanimljivom.

<br>    U početku se za mene sve događalo samo na razini mašte, vjerojatno zato što u to vrijeme nisam još mogla u potpunosti ući u izmijenjeno stanje svijesti. Kasnije, dok sam ovu meditaciju svakodnevno vježbala kod kuće, pojavile su se divne senzacije. Primjerice, počela sam hvatati trenutak izmjene stanja svijesti, dubokog uranjanja i pojavile su se neobične senzacije duše, koje je teško opisati riječima. Potpuno si u pravu, potrebno je dobiti osobno iskustvo meditacije da bi se razumio cijeli neizrecivi raspon senzacija.

<br>    Imam nekoliko drugih opažanja o osjećaju vremena tijekom meditacije. Ranije, kad bih tek počela raditi prve duhovne prakse, bilo mi je dosta teško sjediti u meditaciji 20-30 minuta. Sada razumijem da tijekom postupka obraćaš pažnju na tijelo samo kada si u uobičajenom načinu razmišljanja, kada si, u stvari, u budnom stanju. U ovom stanju dobro osjetiš svoje tijelo i okolno okruženje, a zalutale misli se povremeno pojavljuju u glavi, koje odvraćaju od meditacije. Sama meditacija je izvedena uglavnom tako što ti je mašta zaposlena. Sada, mnogo godina kasnije, kada radim “Piramidu“ i zaista uđem u izmijenjeno stanje svijesti, tada vrijeme, prostor i, općenito govoreći, sva ta gruba stvarnost trodimenzionalnog svijeta prestaje postojati. Samo započneš ovaj proces, ideš prema duši i kao da te pokupi nešto s druge, duhovne strane, prednja Suština počne aktivno raditi...

<br>    Ono što se događa već u ovoj fazi rada ove meditacije je očito neusporedivo s rezultatima prvih pokušaja njezina istraživanja. Osim toga, nema monotonije u ovom duhovnom djelu: svaki put ova duhovna praksa daje jednu novu svijest, bogatiji raspon senzacija i jasno razumijevanje procesa, a na nevidljivoj razini se događaju promjene. Ti živiš u ovom stanju i kad završiš meditaciju, čini ti se kao da ostavljaš nešto blisko i drago te čekaš ponovo trenutak da ga još jednom možeš osjetiti. Zbog toga dobivaš nagon i aktivnu želju više vježbati, jer želiš duže ostati tamo. U ovom divnom stanju počneš osjećati nešto vrlo drago i intimno, izvanrednu ugodu; jasno postaješ svjestan najdubljih procesa, koje je mozgu nemoguće shvatiti u uobičajenom stanju svijesti. Važno je da, kad prekineš ovu meditaciju, osjećaš značajnu razliku između tog suptilnog svijeta i materijalnog svijeta tri dimenzije. Mnoge procese u našoj stvarnosti počinješ osjećati kao djelo grube materijalne energije. Začudo, u stanju meditacije dobivaš jasno i precizno značenje svog postojanja, a mnoge stvari, koje su ti nekad smetale u ovozemaljskom životu, izgledaju prazno i smiješno. Tamo u potpunosti shvatiš da su stvarne životne vrijednosti vrijednosti duše. To fenomenalno iskustvo na neki način ostavlja određeni duhovni trag na tvoj život u tri dimenzije. To ti omogućava da ne izgubiš svoje duhovne i životne referentne točke, potiče te na još naporniji rad, praćenje svojih misli i stanja te obranu od provokacija iz životinjske prirode. Duhovno iskustvo pomaže shvatiti gdje leži prava sreća koja rađa osjećaj mira i duševne ugode i zašto ne bismo trebali juriti za sablasnom iluzijom ovoga svijeta. Najvažnije je da stekneš razumijevanje o tome tko si ti zapravo i koji je smisao tvog postojanja na ovom svijetu.

<br>     <b>Rigden: </b> Prostor i vrijeme na ovom svijetu imaju isprekidanu (kaskadnu) prirodu. Sve materijalno je isprekidano i neujednačeno; sve je ezoosmos. Ovaj materijalni svijet je nestabilan i privremen. Svijet Boga je, međutim, duhovni svijet, stabilan i vječan. Nakon ove meditacije zaista je moguće, čak i u uobičajenom stanju svijesti, zahvaljujući stečenom iskustvu, osjetiti najdublje osjećaje koji dolaze iz duše, tu suptilnu vezu s njom, osjećaj bezgranične duhovne ljubavi, osjećaj rodnog doma - Nirvanu i Vječnost.

<br>    Davno je ta meditacija bila općepoznata tehnika samousavršavanja u ljudskom društvu, jedna od osnovnih tehnika koje se koriste za razvijanje najdubljih osjećaja i senzualne povezanosti osobnosti s dušom. Međutim, postupno, kad se počela razvijati materijalizacija društvene svijesti, ljudi su počeli zaboravljati i gubiti ovu meditacijsku tehniku, baš kao i mnoga druga zrnca duhovnog znanja. Ponekad su čak i spominjanja o tome namjerno uništavana. Sve dok je istinsko duhovno znanje bilo prisutno u društvu, prenosilo se sljedećim generacijama u obliku simbola, kao najvažnijoj i najočitijoj stvari u čovjekovu osobnom pogledu na svijet. Naprimjer, simbolična oznaka meditacije „Piramida“ (puna verzija simbola) bila je kvadrat s dijagonalnim križem i praznim krugom u sredini.

<br>     <b>Anastasia: </b> Znaš, kad si nam objašnjavao ovu meditaciju prvi put i govorio da su energije raspoređene duž dijelova piramide, iz znatiželje sam kasnije pogledala udžbenike geometrije i pročitala, sada s velikim zanimanjem, ono što mi je izmaklo pažnji u školi. Naprimjer, ravnina koja presijeca piramidu i paralelna je s njenom bazom, siječe sličnu piramidu. Ako se četverostranu piramidu presiječe s nekoliko ravnina paralelnih s bazom, a zatim projicira ove odjeljke na istoj ravnini baze, kao rezultat toga dobit ćemo niz kvadrata upisanih jedan u drugog. A kvadrat, kao što je poznato, simbol je svega materijalnog. Općenito govoreći, zahvaljujući tim dodatnim informacijama, kasnije sam počela shvaćati više i o procesima koji se odvijaju u meditaciji. Ipak, za ljude je važno imati sveobuhvatno osnovno znanje.
