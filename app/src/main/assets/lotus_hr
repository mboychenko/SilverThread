<br>     “Ova duhovna praksa zove se “Lotosov cvijet“. <i>Sastoji se od sljedećega. Zamišljate da sjeme lotosa posadite u sebe, u područje solarnog pleksusa. Ovo malo sjeme raste u vama zahvaljujući snazi Ljubavi koju stvaraju vaše pozitivne misli. Dakle, kontroliranjem rasta ovog cvijeta umjetno se rješavate negativnih misli koje vam se neprestano vrte po glavi.“ </i>
<br>     “Zar stvarno cijelo vrijeme razmišljamo o negativnim stvarima?“, pitao je Ruslan.
<br>     “Naravno“, odgovorio je Sensei. “Samo pažljivo slijedi svoje misli. Ljudi provode puno vremena vizualizirajući različite borbene situacije, prisjećajući se negativnih sjećanja iz prošlosti, sebe zamišljaju kako se svađaju s nekim, dokazuju nekome nešto, kako prevariti nekoga ili uzvratiti udarac. Misle na svoje bolesti, materijalnu neimaštinu i tako dalje. Znači da uvijek u svom umu drže splet negativnih misli.
<br>    A ovdje se hotimice rješavate svih tih negativnih misli unutarnjom kontrolom. Što češće držite pozitivnu sliku u svom umu, brže raste sjeme Ljubavi. U početku zamišljate sjeme kako počinje rasti i pojavljuje se mala stabljika. Tada ona počinje rasti, lišće se pojavljuje na peteljci, zatim dolazi mali cvjetni pupoljak. I na kraju, postupno ga njegujući sve više i više snagom Ljubavi, pupoljak procvjeta u lotos. Lotos je isprva obojen zlatno, ali kako raste, postaje blistavo bijel.“
<br>     “Koliko je vremena potrebno da naraste?“, pitala sam.
<br>     “Zapravo ovisi o tebi. Nekim ljudima trebaju godine da bi narastao, drugima samo mjeseci, trećima su potrebni dani ili čak trenuci. Sve ovisi o nečijoj želji i trudu koji ulaže. Ovaj cvijet ne treba samo uzgajati, nego ga i neprestano podupirati snagom svoje Ljubavi, tako da ne uvene ili odumre. Taj stalni osjećaj gajenja čovjek drži na razini podsvijesti ili, preciznije rečeno, na razini kontrolirane, udaljene svijesti. Što više ljubavi dajete ovomu malom cvijetu, tj. što ga više njegujete i brinete o njemu u svojim mislima, štitite ga od okolnih negativnih utjecaja, to više raste. Ovaj cvijet se hrani energijom ljubavi, naglašavam, unutarnjom energijom ljubavi. I što ste više u stanju Ljubavi prema cijelom svijetu, prema svim ljudima u svojoj okolini, cvijet postaje veći. Ali ako se krenete ljutiti, cvijet slabi. Ako ispoljavate jaki bijes, cvijet uvene i razboli se. Tada će se za oporavak trebati uložiti puno truda. To je vrsta kontrole.
I tako, kad ovaj cvijet procvjeta i krene rasti, on počinje emitirati vibracije umjesto mirisa, takozvane leptone ili gravitone, zovite ih kako želite, odnosno energiju Ljubavi. Osjetite kako se latice ovoga cvijeta pomiču, čineći da vaše tijelo i okolni prostor vibriraju, ispoljavaju Ljubav i Harmoniju u svijet.“
<br>     “A osjeća li se to nekako na fizičkoj razini?“, upita Zhenya.
<br>     “Da. Lotos se osjeća kao vrelina u području solarnog pleksusa, kao širenje topline. Odnosno, ti osjećaji nastaju u području solarnog pleksusa gdje se, kako legende kažu, nalazi naša duša. Ovo područje postaje sve toplije i toplije. Čitava poanta svega ovoga je da gdje god bili, s kim god bili, što god radili ili mislili, uvijek biste trebali osjetiti ovu vrućinu, toplinu koja, slikovito rečeno, zagrijava ne samo vaše tijelo, već i vašu dušu. Ova unutarnja koncentracija Ljubavi nalazi se u samom cvijetu. Napokon, što se više starate o njemu i slavite ovu Ljubav, to više osjećate da taj cvijet, dok raste, širi se i čvrsto omata vaše tijelom laticama, a vi ste unutar ogromnog lotosa.
<br>    A sad nešto vrlo važno. Kad stignete u fazu da vas latice lotosa okružuju sa svih strana, osjetite dva cvijeta. Jedan je unutra, ispod vašeg srca, i neprestano vas grije osjećajem unutarnje Ljubavi. A onaj drugi, veći, je poput astralne ljuske ovog cvijeta koja vas okružuje. S jedne strane, zrači vibracijom ljubavi prema svijetu, a s druge strane, štiti vas od negativnog utjecaja drugih ljudi. Ovdje je na snazi zakon uzroka i posljedice. Da se izrazim jezikom fizike, odvija se valni efekt. Jednostavno rečeno, zračite valovima dobrih osjećaja, pojačavajući ih mnogo puta kroz dušu i tako stvarate valno polje puno milosti. Ovo polje, koje se neprestano osjeća i podržava vlaknima vaše Ljubavi, istodobno ima određeni blagotvoran učinak, ne samo na vas same, nego i na okolni svijet.
<br>    Što se događa sa svakodnevnom praksom? Prvo, uvijek kontrolirajte svoje misli, naučite se koncentrirati na pozitivno. Stoga automatski nećete biti u stanju željeti zlo bilo kome ili biti loši. Jer ova vježba se radi svaki dan i svake sekunde. I to do kraja života. To je posebna metoda odvlačenja pažnje, jer se nitko ne može silom boriti protiv negativnih misli. Ljubav se ne može primorati. Stoga morate odvratiti pažnju. Kad dođe negativna ili nepoželjna misao, koncentrirate se na svoj cvijet, počnete mu davati svoju Ljubav, odnosno umjetno zaboravljate sve negativne stvari. Ili preusmjerite pozornost na nešto drugo, na nešto pozitivno. Ali cvijet osjećate cijelo vrijeme: s odlaskom u krevet, buđenjem, noću, tijekom dana, što god činili - učili, radili, bavili se sportom i tako dalje. Osjećate kako Ljubav gori iznutra, osjećate kako se u prsima kreću struje Ljubavi i ispunjavaju tijelo. Osjećate da vas ovaj cvijet počinje zagrijavati iznutra posebnom toplinom, božanskom toplinom Ljubavi. I što više dajete, to je više nastaje u vama. Stalno zračeći ovom Ljubavlju, ljude doživljavate iz perspektive Ljubavi. To je drugo, što je vrlo važno – <b>prilagoditi se frekvenciji dobra.</b>
<br>    A dobro znači uspjeh, sreću, zdravlje. Znači sve! Počnete se osjećati sretnije, a to pozitivno utječe na stanje vašeg uma. Središnji živčani sustav glavni je regulator svih vitalnih aktivnosti. Stoga, prije svega, ova praksa poboljšava vaše zdravlje. Osim toga, život vam postaje ugodniji kad započnete nalaziti mir sa svima. Nitko se ne želi svađati s vama, svugdje ste dobrodošli. Nema nikakvih većih problema. Zašto? Jer čak i ako imate nekih problema u životu, jer život je život, počinjete ih doživljavati na sasvim drugačiji način od većine običnih ljudi. Već imate nov pogled na život, koji vam pomaže pronaći optimalnu odluku za situaciju. U vama se budi životna mudrost.
<br>    I treće, najvažnije,<b>vaša se duša probudi u vama i počnete osjećati kako postajete Čovjekom, shvatite tko je Bog, taj Bog je sveprisutna tvar, </b> ne samo maštarija nekolicine idiota.<b>Počinjete osjećati božansku prisutnost u sebi i jačate ovu moć svojim pozitivnim mislima i osjećajima. Više se ne osjećate sami na ovom svijetu, zato što je Bog u vama i s vama, osjećate Njegovu stvarnu prisutnost. Postoji izraz: 'On tko je u ljubavi je u Bogu i Bog je u njemu, jer Bog je sama Ljubav'. </b> Također je vrlo važno da počnete osjećati auru cvijeta koji je unutar vas i oko vas.“
<br>     “Kako se osjeća aura oko tijela?“, pitao je Stas.
<br>     “S vremenom ovu vibraciju oko sebe vidite kao blagi sjaj. Čini se da zrak postaje lakši i prozirniji, a boje okolnog svijeta vam se čine živahnijima. Najfascinantnija stvar je da ljudi počnu primjećivati ove transformacije u vama. Postoji uobičajeni izraz: 'čovjek blista', 'on sja'. Dakle, to je zapravo sjaj valnog polja, stvaran Ljubavlju samog pojedinca. Ljudi oko tog čovjeka također počinju osjećati ovo polje. Osjećaju se dobro kad je ovaj čovjek negdje u blizini, jer također počinju osjećati radost, unutarnje uzbuđenje. Puno ljudi se oporavlja od bolesti. Osjećaju se bolje čak i samo od njegove prisutnosti, bez obzira na to koliko bili bolesni. Svi su privučeni ovom čovjeku i otvaraju mu svoje duše. Odnosno, <b>ljudi osjećaju Ljubav. </b> To su otvorena vrata Srca na putu prema Bogu. O ovome su svi velikani pričali i to je ono na što je Isus mislio kad je rekao: 'Pusti Boga u svoje srce'.
<br>    Ova duhovna praksa 'Lotos' koristi se od početka vremena. Od davnina se govorilo da je 'Lotos' stvorio Bogove, da se Bog budi u Lotosu. U razumijevanju da se božanska supstanca - duša - budi u 'Lotosovom Cvijetu', u Harmoniji i Ljubavi unutar tebe. Jer neprestano brinete o svom cvijetu, kontrolirate svoje misli i osjećaje u svakom trenutku, tako da 'Lotosov Cvijet' ne uvene.“
<br>     “Onda, raste li tamo pravi cvijet?“, upita iznenađeno Slava.
<br>     “Ne. Naravno, nema materijalnog cvijeta. On je zamišljen. Ovaj proces se može nazvati na različite načine: buđenje božanske Ljubavi, postizanje prosvjetljenja, potpuno jedinstvo s Bogom – 'moksha', 'Dao', 'Šinto'. Nazovite to kako želite. Ali sve su to samo riječi i religija.
<b>Ovime se jednostavno stvara određeno polje sile vašom pozitivnom mišlju i osjećajem ljubavi, što zauzvrat utječe na stvarni svijet oko vas s jedne strane, a s druge strane mijenja unutarnju frekvenciju percepcije vašeg uma.“ </b>
<br>     “A duša?“, upitala sam.
<br>     “A duša je istinsko ti, ona je vrsta vječnog generatora božanske snage, ako hoćete, ali koju trebaju aktivirati vaše stalne ljubavne misli... Nešto kasnije ću vam detaljno pričati o duši i njenoj svrsi.“
<br>    Ali onda se Kostja pridružio raspravi.
<br>     “Rekli ste da je ova praksa vrlo drevna. Koliko je stara?“
<br>     “Već sam vam rekao da postoji otkad postoje ljudi kao svjesni subjekti.“
<br>     “Dakle, koliko onda, sedam, deset tisuća godina?“
<br>     “To je prekratko vremensko razdoblje. Čovječanstvo je u svomu civiliziranom obliku postojalo više puta i, zapravo, s puno boljim tehnologijama nego danas. Drugo je pitanje zašto su te civilizacije nestale. Jednog dana ću vam pričati i o tome.“
<br>     “Ako je ova praksa tako drevna, o njoj bi trebale također ostati neke legende i u našoj civilizaciji.“
<br>     “Naravno. Činjenica da je duhovna praksa 'Lotosovog Cvijeta' postojala ranije može se potvrditi brojnim drevnim izvorima. 'Lotos' je darovan, na primjer, nekim odabranim faraonima starog Egipta. I ako pogledate literaturu o ovom pitanju, naći ćete dokaze da egipatski mitovi i legende kažu da je čak i njihov bog sunca, Ra, rođen iz cvijeta lotosa. Ovaj je cvijet služio kao prijestolje za Izidu, Horusa i Ozirisa.
<br>     “U drevnim 'Vedama' - najstarijim hinduističkim knjigama napisanim na sanskrtu - lotos je također jedna od ključnih tema. Konkretno, u vezi s tri glavne muške inkarnacije Boga - Brahma-Stvoritelj, Vishnu-Zaštitnik, i Shiva-Razarač - stoji sljedeće: 'Božje tijelo Vishnu je nosio divovski zlatni lotos s Brahmom-Stvoriteljem 'rođenom u lotosu' na njemu. Zlatni lotos s tisuću latica rastao je, a Svemir je rastao zajedno s njim'.
<br>    Do danas u Kini, kao i u Indiji, ovaj cvijet prikazuje čistotu i čednost. Najbolje ljudske osobine i namjere povezane su s lotosom. U Kini misle da postoji posebno 'Zapadno nebo' s jezerom lotosa i da je svaki cvijet koji tamo raste vezan za dušu mrtve osobe. Ako je pojedinac bio čestit, njegov ili njezin cvijet cvjeta; ako nije - uvene.
<br>    U Grčkoj se smatra da je lotos biljka posvećena božici Heri. Herkul je jedno od svojih putovanja obavio zlatnim sunčanim čamcem u obliku lotosa.
<br>    Međutim, sve te legende i mitovi nisu toliko imaginarni. Te su se priče temeljile na stvarnim činjenicama o samorazvoju ljudi zahvaljujući ovoj drevnoj duhovnoj praksi. Samo što je u ranijim vremenima, kada je u većini ljudi prevladavala životinjska priroda, 'Cvijet Lotosa' bio davan samo odabranima, više ili manje duhovno zrelim pojedincima. I prirodno je da su drugi ljudi kasnije te pojedince smatrali bogovima. Jer pojedinac koji je u sebi uzgojio 'Lotos' i probudio dušu, zapravo postaje Bogu sličan, jer može Ljubav stvoriti pukom mišlju.
<br>    Kad je došlo vrijeme za duhovno obrazovanje većine ljudi, Bodisatve iz Šambale dali su ovu duhovnu praksu Budi. Zahvaljujući prakticiranju ove tehnike 'Lotosa', Siddhartha Gautama dosegao je prosvjetljenje sjedeći pod drvetom Bodhi. Po odobrenju Rigdena, Buda ju je dao svojim učenicima za daljnje širenje među ljudima. Nažalost, s vremenom su ljudi iskrivili Budino učenje i stvorili čitavu religiju koja se temelji na ovoj praksi. Kao rezultat toga, čak i budisti, danas prakticirajući svoju religiju, zamišljaju raj kao neobično mjesto gdje se ljudi rađaju kao Bogovi na cvijetu lotosa. Oni traže ovo mjesto, iako je stalno u njima. Iako su od Bude stvorili Boga, on je bio samo Čovjek koji je naučio istinu pomoću ove duhovne prakse. To je razlog zašto je, usput, lotos postao simbol budizma, kao i zašto postoji izraz 'Buda sjedi u lotosu' ili 'Buda stoji u lotosu'. Primjerom je pokazao ljudima što pojedinac može postići pobjedom protiv svoje životinjske prirode. Stvarno je učinio mnogo dobra za duhovni razvoj čovječanstva širenjem ove duhovne prakse među ljudima, u njezinu izvornom obliku.
<br>    Istu molitvu dao je Isus Krist za buđenje božanske Ljubavi.“
<br>     “Hoćete reći da su molitva i meditacija isto?“, pitala je Tatjana.
<br>     “Zapravo da. Isto je s molitvom 'Oče naš', koju je dao Isus. Samo što je u njoj sve toliko uobičajeno, ljudi traže kruh i slično, ali suština je ista: pojedinac se razvija sam, njeguje svoju dušu kontrolirajući svoje misli, svoje želje te nepokolebljivu Vjeru i ljubav.
<br>    Općenito, Buda, Isus, Muhamed i svi velikani znali su ovu duhovnu praksu, kao da su pijuckali iz istog izvora. Pomoglo im je ne samo da postanu ono što uistinu jesu, već i da pomognu drugim ljudima da nauče svoju vlastitu božansku prirodu. Zašto je svima bilo tako ugodno biti u blizini Bude, Isusa, Muhameda? Zašto se kaže da 'sveti ljudi' blistaju? Zašto ponekad ne želimo napustiti društvo neznanaca kada ih sretnemo? Jer zrače ovom Ljubavlju. Jer im neprestano raste ova snaga, snaga dobra, snaga ljubavi, snaga ove božanske manifestacije u ljudima. Za njih kažu da je Bog u tom čovjeku. I to je zapravo istina.“
<br>     “Dakle, samo bih s ljubavlju trebao razmišljati o ovom cvijetu?“, pitao je Andrej.
<br>     “Ne. Ne samo da se trebaš koncentrirati i razmišljati, već i ono najvažnije - trebao bi izazvati te osjećaje topline u području solarnog pleksusa te ih snažiti u svako doba svojim dobrim mislima. Mnogi možda to neće moći odmah postići. Jer moraš doći do korijena tvari, jasnije vizualizirati i, ponavljam opet, evocirati sve te osjećaje. Zašto ti skrećem pažnju na to? Jer kad pojedinac izaziva te osjećaje, počinje ih održavati ne samo svojim umom, već i na razini svoga poduma, točnije, na razini svoje podsvijesti. To dovodi do buđenja duše. Jednostavno nema druge nego se probuditi. I što je više budeš hranio svojom Ljubavlju, to će se više probuditi i brže ćeš postati svoje pravo ja, ono koje je oduvijek bilo unutra, a ne u vanjskoj ljusci smrtnog tijela.“
<br>    Nakon kratke šutnje, Sensei je dodao.
<br>     <b>“Život je prekratak i bilo bi bolje da uspijete veličati duhovnu prirodu u svom srcu.“ </b>
<p style="text-align:center"><br><b>***</b></p>
<br>    Jedva sam čekala da se vratim kući i posadim svoje malo sjeme. Sensei je, naravno, rekao da se ova duhovna praksa može raditi na bilo kojem mjestu. Ali odlučila sam započeti ovo uzvišeno djelo kod kuće, u miru i tišini.
<br>    Doma sam brzo završila sve svoje sitne zadatke. Kad su se moji roditelji smjestili gledati televiziju, udobno sam sjela u pozu lotosa. Vrijeme je napokon došlo. Koncentrirajući se, moja je osoba pomislila: 'Počnimo sa sadnjom...', ali malo sam se uspaničila. Prvo, nisam znala kako lotosovo sjeme izgleda. Vidjela sam cvijet u knjizi, ali ne i njegovo sjeme. Plus, nisam znala kako će ta sadnja izgledati. Vidjela sam kako je sjeme niknulo u tlu. Ali iz nekog razloga nije me zadovoljilo, jer tlo u duši, čak i zamišljeno, nekako se nije poklapalo s mojim poimanjem vječnosti. Razmišljajući malo o tome, našla sam prihvatljiv izlaz. Jednom sam vidjela majku kako pospješuje klijanje graha stavljanjem u mokru vatu. Ta metoda mi se svidjela. 'Onda neka to bude grah', pomislila je moja osoba. 'Na kraju krajeva, to je moja mašta. Najvažnije je ono što radim, suština, kao što je rekao Sensei'.
<br>    Nakon što sam se još jednom skoncentrirala, počela sam zamišljati kako postavljam mali bijeli grah u sebe, u području solarnog pleksusa, uranjajući ga u nešto mekano i toplo. Tada sam počela ponavljati srdačne riječi u sebi, njegujući svoje malo sjeme. Ali nije bilo popraćeno nikakvim osjećajima. Pa sam se krenula prisjećati svih dobrih riječi koje sam znala. I tu se moja persona zaprepastila otkrivši da znam puno manje dobrih, lijepih riječi nego ružnih, psovki. To je bilo zato što sam ove posljednje čula posvuda po ulici i u školi i češće su mi punile rječnik nego one dobre. Moje misli, opet neprimjetno, prešle su na razmatranje o nekima zaključcima, logički prianjajući jedna uz drugu. Shvativši to, pokušala sam se ponovo koncentrirati na cvijet, ali ništa se nije dogodilo. Nakon dvadesetak minuta besplodnih napora moja je osoba shvatila da nešto radim pogrešno. Napokon sam otišla spavati, odlučivši kasnije detaljno pitati Senseja o svojim greškama.
<br>    Ali nisam mogla zaspati. Tama je prekrila sve oko mene. Predmeti i namještaj u sobi izgubili su svoju prirodnu boju. U um mi je došla misao: 'Naš je svijet na kraju doista tako iluzoran. Samo nam se čini da stvarno živimo, dok smo zapravo poput djece, izmislimo igru i igramo se. No, za razliku od djece, odrasli ne odrastaju, jer se toliko naviknu na stvorenu sliku da počinju misliti kako je sve ostalo ista takva stvarnost. I na taj način čitav naš život prolazi u laži i žurbi. Ali, kao što je Sensei rekao, 'Zapravo, vi ste duša, ta vječna stvarnost koja postoji u zbilji. Trebate se samo probuditi, probuditi iz iluzije, a onda će se cijeli svijet promijeniti...'
<br>    Kako sam dublje zalazila u razmišljanje o vječnom, počela sam se osjećati nekako lijepo i lagano. Tada sam u prsima osjetila nekakvo zagrijavanje i ugodno škakljanje. Maleni mravci počeše mi prolaziti cijelim tijelom, od moje trtice do zatiljka. Ugodno, mirno stanje obgrlilo me, tako da sam željela dušom obuhvatiti cijeli svijet. Tako sam slatko zaspala. Spavala sam kao u bajci, jer kad sam se ujutro probudila, osjetila sam takvu inspiraciju, takvu lakoću, kakvu nikad u životu nisam doživjela..

<p style="text-align:center"><br><b>***</b></p>

<br>    Nekoliko dana kasnije, dok sam išla na trening, dečki su počeli dijeliti svoje dojmove i rezultate. Ispostavilo se da su svi razumjeli Senseja na svoj način. I svačija je unutarnja Ljubav rasla drugačije. Kostja je zamišljao da je zasijao sjeme lotosa, kako je rekao, 'u neku vrstu životne materije svemira'. Štoviše, učinio je to tek jučer, dok je cijelo vrijeme prije toga marljivo pretraživao literaturu tražeći dokaze za Sensejeve riječi. Nije imao nikakvih osjećaja; jednostavno je zamišljao postupak i sada čeka rezultat.
<br>    Tatjana je tu Ljubav u svom srcu zamišljala kao Isusovo rođenje, budući da ju je baka odgojila kao vjernu kršćanku. Imala je osjećaje sreće, unutarnjeg oduševljenja i laganog pritiska u području srca. Ali srce ju je počelo malo boljeti..
<br>    Andrej se svaki dan pokušavao ciljano koncentrirati na područje solarnog pleksusa kako bi postigao barem nekakav osjećaj razmišljajući o lotosu. Tek trećeg dana osjetio je jedva primjetnu neznatnu toplinu, čak ni toplinu, nego kao da je 'nešto golicalo to mjesto, poput dodira perom'. A Slava nije bio u stanju ni zamisliti kako se sve to događa 'unutar njegovih organa'.
<br>    Prije početka treninga naša je skupina pričekala trenutak kad Sensei nije bio zauzet pa smo mu prišli s pitanjima. Počeli smo pričati o svojim iskustvima. Tatjana je prekinula razgovor preko reda i požalila se Senseju na srce. Učitelj joj je uzeo ruku i osjetio joj puls, poput profesionalnog liječnika.
<br>     “Točno, tahikardija. Što se dogodilo?“
<br>     “Ne znam. Počelo je boljeti nakon što sam se koncentrirala na rođenje Gospodinovo u srcu…“
<br>    A onda je detaljnije govorila o buđenju svoje božanske Ljubavi.
<br>     “Razumijem. Koncentrirala si se na organ, na srce. Ali ne smiješ se koncentrirati na organ. Srce je srce, to je samo mišić, to je pumpa tijela. Koncentracijom na njega, izbacuješ ga iz ritma i miješaš mu se u rad. Kad naučiš kontrolirati sebe, tek tada ćeš biti u stanju koncentrirati se na rad tijela i njegovih organa. Radeći to sada, samo ćeš si naštetiti. Trebaš se posebno koncentrirati na solarni pleksus. Iz njega se sve rađa. To je glavna čakra u 'Lotosu', zvana Kundalini.“
<br>     “Pročitao sam da kad se Kundalini probudi, neka vrsta zmije gmiže uz kralježnicu“, Kostja se malo pohvalio svojim obrazovanjem.
<br>     “Ta je definicija iz joge“, odgovorio je Učitelj. “Tipično je za ljude da s vremenom sve izmiješaju. Izvorno je u 'Lotosu' Kundalini bio čakra smještena u području solarnog pleksusa... Ono što sam vam pričao lotosovom cvijetu, ponavljam, samo su slike, ništa više, da bi vam bilo lakše razumjeti, percipirati i duboko osjetiti.“
<br>     “A općenito, kako to izgleda u stvarnosti? Molim vas, recite nam još jednom, samo za glupane“, pitao je Andrej s humorom.
<br>     “Jednostavno osjećate vlakna, rast unutarnje snage Ljubavi. Ovaj je osjećaj, recimo, kao da predviđate nešto jako, jako dobro. Na primjer, čekate neki ogroman, dugo očekivani poklon o kojem ste sanjali. A sada ga primate, sretni ste, preplavljeni ste zahvalnošću. Osjećate trnce po cijelom tijelu, drugim riječima, opažate taj osjećaj u području solarnog pleksusa, kao da nešto lijepo, dobro zrači iz vas, ili to očekujete. To je osjećaj koji biste trebali imati, kojeg umjetno dočaravate i neprestano održavate u području solarnog pleksusa. Na kraju vam to postaje prirodno. I ljudi to počinju osjećati. Drugim riječima, zračite ovom srećom... I to je sve. Ne mora nužno biti cvijet ili nešto slično. To su samo slike radi lakše percepcije.“
<br>     “A cvijet koji bi trebao okruživati tijelo, kako on funkcionira?“
<br>     “Jesu li ti poznati pojmovi kao što su astralna, mentalna i druga energetska tijela, jednostavno rečeno, višeslojna aura oko čovjeka?“
<br>     “Da.”
<br>     “Pa onda, kad se ovo polje sile dobrote proširi u vama, tada počinjete osjećati neku vrstu višeslojnih latica. Osjećate da ste začahureni, zaštićeni, da cvatete u lotosu. I istovremeno osjećate da ste poput sunca nad svijetom, sve zagrijavate sjajem svoje ogromne Ljubavi.
<br>     “Ovo je kontinuirana meditacija; gdje god se nalazili i što god radili, evocirate ta vlakna, te osjećaje, te tokove energija. Glavna poanta je da što više vježbate, ona postaju snažnija. Konačno, ovaj proces dobiva materijalne karakteristike i zaista ćete moći pozitivno utjecati na ljude. Drugim riječima, to ćete moći činiti <b>kad se i sami potpuno promijenite: i iznutra u mislima i izvana u djelovanju.“ </b>

<p style="text-align:center"><br><b>***</b></p>

<br>    U danima koji su slijedili pokušavala sam evocirati te osjećaje radeći različite stvari. Ali dobro je djelovalo samo kad sam se posebno koncentrirala na 'Cvijet Lotosa' dok sam se bavila nekom vrstom fizičkog posla. Nadalje, počela sam barem pomalo pratiti svoje misli. Jednog dana, sjedeći kod kuće i radeći domaću zadaću, pokušala sam se prisjetiti svega o čemu sam razmišljala taj dan. Ali ne samo da se nisam mogla sjetiti svojih misli, već čak ni svih svojih postupaka. Uspjela sam se prisjetiti nekih općenitih stvari, dok su detalji isplivavali s mukom. Ono što je najvažnije, dobra djela ušla su u kategoriju 'tako treba biti', a ja sam ih se jedva sjećala. Međutim, negativni trenuci, negativni emocionalni naleti urezali su mi se u pamćenje detaljno. Tada sam, kako kažu, svjesno osjetila snagu životinjske prirode. Sensejeve riječi same su mi pale na pamet: 'Misao je materijalna, jer se rađa u materijalnom mozgu. Zato loša misao tišti. Ona je prva Straža, koja uvijek pokušava poraziti čovjeka. Jednog dana ću vam detaljnije pričati o tome kako se vaše misli rađaju i zašto je njihova moć nad vama toliko snažna'. Mislila sam: 'Zašto Sensei ne kaže sve odjednom? Zašto stalno odgađa do neodređenog 'kasnije'? Ovo 'kasnije' se možda nikad neće dogoditi za neke od nas... Ali s druge strane, način na koji sam njegove riječi doživljavala na prvom treningu i sada - su potpuno drugačiji. Prije sam jednostavno slušala, a tek sada sam počela razumijevati stvari, jer sam počela vježbati i raditi na sebi. Već imam neke rezultate, neko iskustvo i, prema tome, sad imam konkretna pitanja. Sensei uvijek daje detaljne odgovore na konkretna pitanja'. Odjednom sam dobila uvid: 'Samo čeka da shvatimo njegove riječi, takoreći da ih pustimo da rade kroz nas, da naši umovi sve poimaju sami i priklone se duši. Inače, svo ovo znanje, kako kaže Sensei, ostat će za nas kao prazna zvonjava u praznoj glavi. Sensei je rekao da moramo neprestano raditi na sebi, da je svaka minuta života dragocjena i mi je trebamo koristiti kao Božji dar za usavršavanje svoje duše'. Ove riječi ojačale su moje samopouzdanje i optimizam. Kasnije bih ih se često prisjetila, kad bi mi tijelo preplavila apatija.

<p style="text-align:end"><i> (Quotes from the book by Anastasia Novykh “SENSEI. The Primordial of Shambala”)</i></p>

<p style="text-align:center"><br><b>***</b></p>

<br>    Bilo je krajnje vrijeme da svoje misli dovedem u red. Kao 'hitna intervencija', pokušala sam odvratiti pozornost od te 'turbulentne bujice' i usredotočiti se na meditaciju Cvijet lotosa. Isprva mi to nije uspijevalo, jer su mi ovaj ili onaj izraz iz Arimanovog govora stalno preusmjeravali misli. A te se napasti nisam mogla otarasiti sve dok nisam shvatila da ti tokovi misli nisu moju pažnju odvratili, nego privukli. Znači da sam ih željela poslušati ili, da budemo točni, ne ja, nego moja Životinjska priroda. Pa što onda? Moje želje su moje! Shvativši svoju grešku, Lotosov cvijet sam počela vježbati svrhovitije, jer su se sve moje želje i namjere spojile u jedan tok koncentracije, zanemarujući sve ostale.
<br>    Iako se Arimanov govor smirio, ostao je na nekoj drugoj pozadini mojih misli. Dobro, Ariman je Ariman! Zbog toga sam se odlučila poslužiti teškom artiljerijom nove meditacije Lotosov cvijet, o kojoj nam je zadnji put pričao Sensei, tijekom jednog od treninga za meditaciju, kad je pripovijedao o beskrajnoj raznolikosti Lotosa. Prije toga su moji pokušaji ovladavanja novom meditacijom bili očito uzaludni, iako je Sensei mnogo puta naglasio da sve ovisi o samom čovjeku, o njegovoj unutarnjoj prirodi. Ali ovaj put, očito zbog čistoće i iskrenosti mojih namjera, Cvijet lotosa prikazao se na potpuno neobičan način.

<br>    Kad sam postigla jasnu koncentraciju na solarni pleksus, odjednom sam nekim unutarnjim vidom ugledala svoj Lotosov cvijet! Jasno sam ga vidjela, umjesto uobičajenog zamišljanja. Ovaj je cvijet bio prelijep. To nikad u životu nisam vidjela! Snježnobijele latice isijavale su jarko, ali istovremeno vrlo nježno svjetlo. A središte cvijeta blistalo je nekim zlatnim sjajem. I ono najčudnije: ovaj božanski cvijet bio je živ! Primijetila sam da, što sam mu više davala svoju nježnost i ljubav, tim je jače reagirao na moje iskrene osjećaje, njišući svojim vrlo nježnim i čistim malim laticama. Prvo je ovo njihanje bilo jedva primjetno, vrlo živo, nazvala bih to 'disanjem'. A onda se cvijet počeo buditi i pokazivati se više i više. U jednom mi se trenutku učinilo, ali kasnije sam stvarno čula vrlo ugodan zvuk koji izlazi iz jedne od njišućih latica, kao slatko pjevušenje laganog povjetarca. Sljedeća latica je zvučala drugačije, vibracijom stvarajući predivan zvuk, koji nije bio sličan nijednom zvuku znanom mi od prije. Nakon toga, treća latica 'pokazala' se u ovoj pojačavajućoj melodiji. I samo sam u nekoliko trenutaka potpuno utonula u šarmantnu Lotosovu simfoniju, koja se sastojala od skladnih, nježnih, vrlo ugodnih zvukova. Ova glazba je očaravala svojim božanskim zvukovima. I što sam se više udubila u nju, to sam imala veći osjećaj unutarnje sveobuhvatne radosti i beskrajne slobode. Ali najupečatljiviji je bio osjećaj kad se ovaj izvanredan zvuk, emitiran iz Lotosa, počeo pretvarati u jarko nježno svjetlo, koje me sa svih strana omotalo i iznutra ispunilo svojom divnom čistoćom. To je proizvelo takav osjećaj potpune radosti, kakav nikad prije nisam osjetila, da sam se u njemu otopila, potpuno putonuvši u neopisivo blaženstvo. Kao da mi je tijelo nestalo. Ostao je samo Lotos i spoznaja ogromne univerzalne Ljubavi!
<br>    Napuštajući stanje meditacije osjećala sam se tako sjajno da sam htjela zagrliti cijeli svijet. Bila sam savršeno raspoložena. I ono što je najznačajnije, mojim mislima vladala je apsolutna jasnoća i čistoća svijesti.

<p style="text-align:end"><i> (Quotes from the book by Anastasia Novykh “SENSEI - III. The Primordial of Shambala”) </i></p>
