<br>     <i>Zahvaljujući meditacijama i duhovnim
<br>    praksama, čovjek samostalno uči
<br>    o svijetu izvan tri
<br>    dimenzije, ali ne s logikom uma
<br>    već sa savršenijim instrumentom
<br>    njegovim - intuitivnim osjetilom (šestim čulom). </i>
<p style="text-align:end">Rigden Djappo (iz knjige „AllatRa“)</p>

<br>     <b>Anastasia: </b> Ali, prije nego kreneš objašnjavati tehniku izvođenja ove jedinstvene meditacije, željela bih s tobom razjasniti neke značajne trenutke za čitatelje, prije svega one povezane s razumijevanjem što je izmijenjeno stanje svijesti tijekom meditacije. Znaš, naišla sam na slučajeve kada ljudi, čak i nakon čitanja knjiga, meditiraju samo maštom, blago rečeno. Nakon detaljne rasprave, ispostavilo se da oni jednostavno nisu razumjeli što je uistinu meditacija, što je izmijenjeno stanje svijesti u praksi, iako su o tome mnogo čitali. U nekim slučajevima su ljudi, misleći da meditiraju, u stvari ostajali u budnom stanju, za njih tipičnim u toku dana, bez gnjavaže prebacivanja u drugo stanje svijesti. Zato su često mislili o svakodnevnim stvarima, o svom trenutnom poslu, svakodnevnom životu, iskustvima tijekom dana, i tako dalje; to jest imali su razne ometajuće misli tijekom ove simulirane vježbe. Naravno, takva meditacija, kao teorija, dogodila se samo u njihovoj mašti. U drugim su slučajevima ljudi jednostavno zaspali, umjesto da meditiraju. Općenito, to se dogodilo zato što su sjeli meditirati nakon iscrpljujućeg radnog dana. San je, kao što je poznato, također jedno od izmijenjenih stanja svijesti. Tako su njime zamijenili meditaciju i to je razlog zašto, ulažući “napor volje“, u smislu prisiljavanja na meditaciju usprkos umoru nakon radnog dana, oni zapravo nisu imali nikakve rezultate.

<br>     <b>Rigden: </b> Ti ljudi trebaju razumjeti što su izmijenjena stanja svijesti, kakva ona mogu biti i koja je razlika između njih. Ta izmijenjena stanja svijesti, kao što su san ili meditacija, odlikuju potpuno opuštanje tijela, mentalnu smirenost i dremljivost. Ali, to je samo pokazatelj <i>početka izmijenjenog stanja svijesti. </i> Podjela dolazi kasnije: neki urone u meditaciju (svjesna kontrola suptilnih procesa nevidljivog svijeta), dok drugi zaspu (nesvjesno stanje).

<br>     <b>Anastasia:</b> To sam upravo i rekla! Drugim riječima, ljudima nedostaje stvarno praktično razumijevanje onoga što je istinska meditacija je i kako se ona zapravo odvija.

<br>     <b>Rigden: </b> Prije svega bih tim ljudima savjetovao da shvate što je osnovni autogeni trening, da nauče opustiti tijelo, kontrolirati misli, vježbati držanje pažnje fokusiranjem na jednu stvar duže vrijeme, a zatim da prijeđu na meditaciju, tj. na dublje uranjanje u izmijenjeno stanje svijesti; najprije trebaju naučiti osnovne tehnike meditacije koje si opisala u prvoj knjizi „Sensei“ i u drugim knjigama iz te serije pa tek tada treba početi ovladavati temeljnim duhovnim praksama.

<br>     <b>Anastasia: </b> Slažem se s tobom. Ljudi su različiti i dok neki brzo shvaćaju suštinu, drugima treba više vremena da shvate sve u detalje. Ali, češće ljudima jednostavno nedostaje osnovno znanje o sebi i općim mehanizmima funkcioniranja mozga u različitim stanjima svijesti. Znam da posjeduješ jedinstveno znanje iz područja neurofiziologije i funkcioniranja ljudskog mozga. Možeš li detaljnije objasniti temu izmijenjenih stanja svijesti ili barem uputiti čitatelje o javno dostupnim informacijama, ili podijeliti znanje koje se može javno iznijeti?

<br>     <b>Rigden: </b> Pa možda, isključivo u granicama okvira suvremenog znanstvenog razumijevanja funkcioniranja mozga, kako bi ljudima bilo jasnije što se misli i u kojem bi smjeru trebalo provoditi istraživanje. Poznato je da je funkcioniranje mozga povezano s elektromagnetskim valovima. Mozak može raditi na različite načine, od kojih svaki karakterizira određeno psihičko i fiziološko stanje svijesti. Ljudsko biće, kao osobnost, zahvaljujući koncentraciji svoje pažnje, može kontrolirati nekoliko takvih stanja svijesti. U svakodnevnom životu on je najčešće u jednom od stanja kojeg u znanstvenim krugovima nazivaju budnim stanjem. Znanstvenici, dok mjere moždanu električnu aktivnost u vremenu, uvjetno navode <b>stanje aktivne budnosti</b> kao beta-ritam (Β-ritam). Njegov frekvencijski raspon je od 14 do 35 Hz, a napon je 10-30 mkV. Beta valovi smatraju se brzim valovima i oni su niskoamplitudne vibracije ukupnog cjelokupnog potencijala mozga. Na EEG-u, valni oblik nalikuje, relativno gledano, “trokutima“ s oštrim vrhovima. Beta ritam se općenito bilježi tijekom funkcioniranja prednje središnje regije mozga. Međutim, kada osoba obraća pažnju na nešto novo, neočekivano, na bilo koju informaciju koju čuje, intenzivnu mentalnu aktivnost ili snažno emocionalno uzbuđenje, ovaj ritam raste i može se proširiti na druge dijelove mozga. Beta ritam je tipičan za rad mozga kad čovjek radi mentalno, emocionalno je pod stresom i pod utjecajem raznih nadražaja.
<br>    Sve u svemu, treba napomenuti da umor nije tipičan za mozak. Moraš jednostavno razumjeti kako to funkcionira, prebaciti se s jedne na drugu aktivnost na vrijeme i biti u mogućnosti promijeniti kvalitetu stanja svijesti u pravo vrijeme. Svakodnevni život stalno uključuje čovjekovo psihičko samopodešavanje, o kojemu, uzgred, ovisi i cjelokupno stanje tijela. Tijekom dana, na čovjeka utječu različiti vanjski čimbenici, kao što su, naprimjer, zvuk i svjetlost, a da ne spominjem učinke nevidljivog svijeta. Sve su ovo svakodnevni nadražaji koji, na ovaj ili onaj način, utječu na fiziološke i druge biološke procese ljudskog života.
    <br>    Prekomjernu tjeskobu, bijes, razdražljivost i psihički umor prati napetost mišića lica, vrata, ruku, i tako dalje. S druge strane, napeti mišić također postaje generator uzbuđujućih impulsa. Zadatak čovjeka koji obavlja autogeni trening ili ugađanje na meditaciju je ograničiti protok uzbuđujućih signala. Zato sjedne u udoban položaj, u tišini (uklanja bilo kakve zvučne podražaje), zatvara oči (eliminira utjecaj izvora vizualnih podražaja), prebacuje svoju pažnju iz različitih svakodnevnih misli, iskustava i brige, do unutarnjeg mira i tišine (to jest, ako je moguće, eliminira izravan utjecaj nevidljivog svijeta). Zatim se usredotočuje na opuštanje mišića (uklanja još jedan kanal za uzbuđivanje) i dopire do stanja potpunog tjelesnog opuštanja. Čovjek podešava način rada svoje psihe i, posljedično, živčanog sustava. Zahvaljujući takvu samopodešavanju, može kontrolirati sebe kroz jasne mentalne samo-naredbe (auto-izvješća).

<br>     <b>Anastasia: </b> Misaona disciplina otvara velike mogućnosti za ljudsko biće. Kroz stanje meditacije može kontrolirati one mehanizme svoje složene energetske strukture koji nisu dostupni u drugim stanjima svijesti (uključujući budno stanje). Naravno, prilikom pravilnog izvođenja meditativne tehnike, on promatra duhovni nalet, uvid, razvoj intuitivnog znanja, kao i “nuspojave“ takva rada: nalet energije, dobro raspoloženje i povećanje kreativnosti, što zauzvrat ima pozitivan učinak na čovjekovo stanje uopće.

<br>     <b>Rigden: </b> Apsolutno. Svi ti mehanizmi moraju biti razumljivi. Pažnja u meditaciji je poput električne struje u mreži: ono što na nju povežete je ono što će raditi. Stoga je važno zadržati fokus na glavnim procesima koji se odvijaju tijekom meditacije. Općenito, čovjek koji obavlja duhovnu praksu može se usporediti s vojnim pilotom koji izvodi borbenu misiju u nadzvučnom lovcu. U početku, pilot do savršenstva uvježba sve akcije na zrakoplovnom (aerobatskom) treneru leta na zemlji, simulirajući let avionom. To se može usporediti s čovjekom koji je tek počeo učiti osnovne faze meditacije. Točnije, proces opuštanja, odvajanje od stranih misli, uranjanje u stanje meditacije, primarne senzacije na razini fizičkog tijela, poput topline u solarnom pleksusu ili laganih trnaca u području čakri ili kretanja energije uz ruke, i tako dalje. Ova se faza može uvjetno nazvati primarnom: iz čisto teorijskih ideja o meditaciji do stjecanja prvih praktičnih vještina.
<br>    Druga faza u učenju meditativnih praksi je slična, figurativno rečeno, pilotu koji stječe praktično iskustvo u zraku kad uđe u ratni stroj i uči o letenju. Ovdje shvaća da kontrola borbenog aviona na nebu nije baš isto ono što i izvođenje takvih vježbi na simulatoru i imitatoru na zemlji. Značajna razlika nije u tehnici, nego u osjećajima i razumijevanju procesa leta i života na potpuno drugačijem prostoru - nebu. Poput pilota, meditant razumije bitnu razliku između teorijskog i praktičnog znanja kada svakodnevno radi na sebi i kontrolira svoju životinjsku prirodu. Čovjek se počinje mijenjati. Ovo je važna stvar, jer je meditacija samo oruđe! Drugim riječima, on počinje kontrolirati svoje misli u svakodnevnom životu da bi ih održao čistima, pratiti svoje psihološke reakcije i izbjegavati negativnosti u svijesti. Kad čovjek ne kontrolira svoje misli, on krivi sve i svih za svoje nevolje i nepravde, osuđuje, nije zadovoljan mnogim stvarima, svakoga podučava, ali ne prakticira ono što propovijeda, i tako dalje. Ali, kad osoba počne raditi na sebi, skreće pozornost, ne na vanjske, već na unutarnje uzroke, zašto opaža i reagira na okolni svijet na ovaj način, a ne nekako drugačije. Čovjek počinje shvaćati zašto podliježe vanjskim provokacijama i kako bi trebao odvratiti svoju pažnju od vlastitih, višestrukih, egocentričnih želja, slučajeva ogorčenosti i agresije životinjske prirode, kako ih prebaciti u prednju Suštinu i u najdublje osjećaje koji proizlaze iz duše, te kako boraviti na duhovnom valu. Kad čovjek svakodnevno radi takav posao na sebi, bez davanja ustupaka svojoj životinjskoj prirodi, tada se u njemu otvara sasvim nova razina percepcije u meditaciji. Počinje razumijevati što meditacija jest i kako duboko ući u ovaj postupak, neuobičajen za njega. Čovjek uči ostati u potpuno drugom stanju svijesti, koje se razlikuje od budnog stanja i spavanja, to jest u praksi osjetiti razliku između različitih stanja svijesti, radi razumijevanja svijeta kroz najdublje osjećaje i intuitivno znanje, koje nije proizvod logike.
<br>    I konačno, treća faza je kada vojni pilot obavlja borbenu misiju u letu u nadzvučnom lovcu. Više ne razmišlja o mehanizmima djelovanja aviona, on ih jednostavno automatski pokreće. On ne razmišlja o tom neobičnom prostoru u kojem se nalazi – on živi u njemu. Osjeća svaki pokret zrakoplova i njegova je pažnja usmjerena na glavnu stvar: izvršiti borbenu misiju. Tako je i s čovjekom koji je duboko angažiran u duhovnim praksama. Kod ove faze, on stvara naviku kontrolirati svoju životinjsku prirodu, automatski pokreće mehanizme meditacije s jasnim mentalnim zapovijedima, a meditaciju izvodi samo sa svojim najdubljim osjećajima, bez ikakvih misli. Mehanizam duhovnih praksi (pod pretpostavkom da pojedinac ozbiljno radi na sebi u svakodnevnom životu) dovodi čovjeka na sasvim drugu razinu percepcije, uključujući i 4., 5. ili 6. dimenziju iz perspektive promatrača duhovne prirode. Počinje istraživati poznati svijet materije i svijet suptilnih energija samo svojim najdubljim osjećajima, ne logikom i ne materijalnim mislima. Napokon, misli su produkt materije, ništa više od toga. Međutim, duhovni, najdublji osjećaji su potpuno različita kakvoća percepcije i posve drukčijeg shvaćanja sveobuhvatnog znanja, to jest ono što ljudi zovu prosvjetljenjem.

<br>     <b>Anastasia: </b> Tada čovjek dobije zadivljujuću jasnoću i preciznost razumijevanja procesa koji se događaju. Međutim, nakon meditacije, kad pokušate objasni drugima što ste iskusili, shvatite da je nemoguće, kroz poznate slike i asocijacije, točno prenijeti ono što ste osjećali s one strane. Zahvaljujući tome, shvatite da postoji značajna razlika u svakodnevnom životu između stvarnih procesa i igre uma - onih asocijacija kojima logika upravlja iz perspektive materijalne percepcije svijeta. Da, kada počnete sve to doživljavati u praksi, kada ostvarite kontakt s pravom stvarnošću, tada zrelo shvatite zašto je svaki dan koji provodite u duhovnom radu tako važan te zbog kojih misli i djela uludo prosipate snagu svoje pažnje svakog dana. Uostalom, sve ima svoje neizbježne posljedice, prije svega za vašu dušu i vašu osobnost.
